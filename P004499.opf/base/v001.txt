༄༅།།བོད་ཀྱི་ནང་བསྟན་དཔེ་ཚོགས་ལྟེ་གནས།།
Tibetan Buddhist Resource Center
Text Scan Input Form - Title Page
WOOKG018
Work:
LCCN:
ImageGroup: ||1102103
ISBN:
7540932368
n/a
Title:
རུ་ཏྲའི་འཕྲུལ་རྫོང་
ru tra'i 'phrul rdzong
Author:
དབྱངས་ཅན་ལྷ་མོ
dbyangs can lha mo
n/a
Descriptor:
Original Publication:
Place:
n/a,n/a
[khreng tu'u]
si khron dpe skrun tshogs pa, si khron mi rigs dpe skrun khang
2006
Publisher:
Date:
Volume:
Total Volumes:
TBRC Pages:
In/a
Introductory Pages:
Text Pages:
Scanning Information:
n/a
Scanned at M/S Satluj Infotech Images, E-45, Sector 27 Noida, District Gautam Buddha
Nagar, U.P. 201301 via New Delhi, IN for the Tibetan Buddhist Resource Center, 150 17th
st., New York, NY 10011, U.S.A 2006.



གླིང་རྗེ་གེ་སར་རྒྱལ་པོའི་སྒྲུང་རུ་ཏྲའི་འཕྲུལ་རྫོང༌།
རོང་ཤོག་ཆེན་བཅོ་བརྒྱད་ལ༔ དཔོན་ ཨ་ ཁྲོ་མིན་པས་ཡོད་ལེ་མིན༔ ད་གླིང་རུའི་
འགྲོ་དོན་དྲག་དམག་ལས༔ རྫོགས་རན་དུས་ཨ་ཁུ་བསད་བསམ་མཿ གོང་གི་རྒྱལ་
མཆོག་ རིན་ཆེན་དང་༔ དགའ་བདེ་འདན་མས་ཐུགས་བསམ་བསྐོར༔ བྱས་པས་འོ་
རྒྱལ་མཆོག་གིསཿ སྔོན་གསུང་ལྟར་ཆད་པ་ཆེན་པོ་ཞིག་དགོས་ངེས་ཀྱང་༔ ནང་དམེ་
གཏུགས་པ་ཕུ་ནུ་ངོ་ཚའི་གནས་སུ་གྱུར་ཅིང་ཁོང་ན་སོ་མཐོ་བ་བཅས་ད་ལན་ཐེངས་
གཅིག་དགོངས་པ་ཀློད་ཙམ་དགོས་ཞེས༔ བཀའ་བློན་འདན་མ་བསམ་འགྲུབ་དང་༔
དགའ་བདེ་གཉིས་ནས་ཤན་པའི་སྟ་གྲི་ལ་དམར་འཇུས་བྱས་པས་དགའ་བདེའི་ཕྱག་
ཅུང་སྣད་ ཤོར་བས་ཤན་པས་མི་ངན་བར་ན་མེད་ཟེར་བ་ལྟར༔ ཉེས་མེད་དགའ་
བདེའི་ཕྱག་སྣད་པ་མ་ ལེགས་ འདུག་སྙམ་ནས་སོ་སྒྲ་ཀྲིག་ཀྲིག རྒྱལ་མཆོག་ཡང་
ཐུགས་སྣད་ཀྱིས་དགོས་ནས སྟ་གྲི་ཤུབས་ན་བཅུག་ནས་གྲལ་ལ་བཞུགས་ཏེ༔ དེ་
ནུབ་ཁོང་རྣམས་ཐུགས་བདེ་བ་རུང་མ་བྱུང་བའི་ངང་ནས་གསོལ་ཟས་འགྲན་མེད་ཀྱི་
ངང་དེར་སོ་སོའི་ཆིབས་རྟ་རྣམས་རྨིག་ལྕགས་བྱས་ནས་གཟིམས༔ རྒྱལ་བློན་རྣམས་
ནང་དམེ་ཤོར་ལ་ཁད་ཀྱིས་ངང་ནས་དཱན་ཆུའི་འགྲམ་དེར་ནུབ་བཞུགས་པའི་སངྒཱསྟེ་
བཅུ་པའོ༔ གམ།རྒྱ་རྒྱ༔



གླིང་རྗེ་གེ་སར་རྒྱལ་པོའི་སྒྲུང་རུ་ཏྲའི་འཕྲུལ་རྫོང་།
སརྦབཅུ་གཅིག་པ༔ དཔའ་བརྟུལ་བདུན་པོ་བདུད་ཡུལ་
གྲྭ་གསུམ་ནག་པོའི་མཚོ་ཁར་ཕྱགས་ཕེབས་པ༔
ཕྱི་ནངས་ཐོ་རངས་ཁར་གསོལ་ཇ་བསྐོལ་ནས་གསོལ་ཟས་འོ་མི་རྒྱལ་བའི་ངང་
ནས་ཆིབས་རྟ་རྣམས་ལ་སྒ་བཞག་སྟན་བཞག་བྱསཿ གློ་རྨེད་གོང་ཐག་སྡོམས༔ སྲབ་
བསྐོན་དང་བྱུག་བྱུག་ལན་གསུམ་བྱས་ཏེ་གསེར་སྐྱེམས་མང་དུ་བཏང་ནས༔ རྒྱལ་བློན་
རྣམས་སྐུ་བཞེངས་ནས་འཁོར་གཡོགས་རྣམས་ཀྱི་འཁོར་གསུམ་བསྐོར་ཏེ་ཤན་པས༔
རྒྱལ་མཆོག་གི་ཆིབས་གཡོག་བྱས་ཏེ་རང་རང་གིས་འདོ་རྗེ་རྣམས་ལ་ཆིབས་ནས་འཆི་
བདག་གཤིན་རྗེའི་ཕོ་ཉ་དགྲ་ལ་རྒྱུག་པ་ལྟར་ཀི་བསྲོ་ཡིས་ལུང་པ་བཀང་ནསཿ རི་
གཟར་ལ་རྦབ་རྒོད་འགྲིལ་བ་ལྟར་བལྟ་བ་མིག་གིས་མི་ཚུགས༔ བསམ་པ་སེམས་ཀྱིས་
མི་བཟོད་པ་གཅིག་བྱས་ནས་དེ་མ་ཐག་ཏུ་སྐྱེས་མཆོག་མི་ཡི་སེང་གེས་འཁོར་གསུམ་སྐུ་
ལ་བཞེས༔ དགྲ་བླའི་དཔའ་ཆས་རྫོགས་ཤིང་སྟེང་ན་རྩ་རྒྱུད་བླ་མ གཡས་ན་ཡི་དམ་
རྒྱ་མཚོ༔ གཡོན་ན་མཁའ་འགྲོ་བྱེ་བ༔ རྒྱབ་ཏུ་གཙང་རི་དཔལ་མགོན་བདུན་ཅུ་གཙོས་
ཆོས་སྐྱོང་དྲག་རྩལ་ཅན་རྣམསཿ མདུན་དུ་ཕོ་ཉ་ལས་བྱེད༔ ལྷ་ཀླུ་གཉན་དམག་ཁ་བ་
བུ་ཡུག་ལྟར་འཚུབས་ནས་དགྲ་བླ་ཝེར་མའི་ཚོགས་ཀྱིས་བསྐོར་ནས་གོང་གིས་དཔའ་
བརྟུལ་རྣམས་དང་ལྷན་ཅིག་ཏུ་དཔག་ཚད་སུམ་ཅུ་ཙམ་བྱོན་ནས གཟིགས་གུར་དགྲ་
བླ་ཁྱུང་ཆེན་དེ་ཡི་ནང་ གཡས་ སྟག་གདན་གཡོན་གཟིག་གདན་མདུན་དོམ་གདན་
བཏིང་བའི་སྟེང་དེར་དཔའ་བརྟུལ་དྲུག་པོ་བཞུགས༔ རྒྱལ་མཆོག་ ཡིད་བཞིན་དགྲ་
འདུལ་རྩལ་སྐུ་གཟི་མདངས་ལྡན་པ་དེས་སྟག་ཐུལ་གསོལ་ཞིང་ཁམས་གསུམ་ཟིལ་
གྱིས་གནོན་པ་གཅིག་བྱས་ནས་བཞུགས༔ གཡང་ཊིའི་གསོལ་ཞལ་དང་བཀྲ་ཤིས་
59



གླིང་རྗེ་གེ་སར་རྒྱལ་པོའི་སྒྲུང་རུ་ཏྲའི་འཕུལ་རྫོང་།
རྟགས་མཆོག་བརྒྱད་ཀྱི་དཀར་ཡོལ་མདུན་དེར་བཞག་ནས་ཇ་ཆང་དང་ཤ་ཐུད་མར་གྱི་
རྒྱ་རུ་སོགས་གསོལ་ཟས་འགྲན་མེད་ངང་དེར་གསུང་གླེང་ཞིབ་རྒྱས་གནང་ནས་ཡོད་
སྐབསཿ དཔའ་ཐུལ་ལྔ་པོས་དམག་མང་གཤར་ན་མ་གཏོགས་མི་སྟོབས་ཆེན་ཉིན་རེར་
མི་རྟ་སྟོང་ཕྲག་ཙམ་ཟ་བར་ནུས་པ་དངོས་ཡོད་དངོས་མེད་གཉིས་ཀ་ངོམ་པར་བྱས་ན་
བཏུལ་བ་དཀའ་ཕ་ཝོང་རི་ཙམ་ཡར་མར་འཕེན་པའི་སྟོབས་ཤུགས་དེ་ཙམ་ཡོད་དུས་
ཚུར་དཔའ་ཐུལ་རྣམས་ལ་གནོད་འཚེ་འོང་ངེས་རེད་བསམས་ནས་སེམས་ཁྲལ་ཆེན་
པོའི་ངང་དེར་ཅི་ཞུ་མ་སྤོབས་པར་འཇམ་ལྕོག་གེར་བཞུགས༔ དེ་ནས་གཡས་གྲལ་སྟག་
གདན་སྟེང་ནས་བློན་ཤེས་ཆེན་འདན་མ་བསམ་འགྲུབ་དེ་ཡར་བཞེངས་ནས་དར་དཀར་
པོའི་ལྷ་རེག་ཞིག་རྒྱལ་མཆོག་རིན་པོ་ཆེའི་མདུན་ལྕོག་གདོང་ལྔས་བཏེགས་པའི་སྟེང་
དེར་བཞག་ནས་གྲོས་ཐག་བཅད་པའི་གླུ་འདི་གསུངས་སོ༔
ཨོཾ་མ་ཎི་པདྨེ་ཧཱུྃ་ཧཱི གླུ་ཨ་ལ༴ ཐ་ལ༴ ནམ་མཁའ་འོད་ཀྱི་གཞལ་
ཡས་ ནས༔ སྐྱབས་ གནས་ དཀོན་ མཆོག་ གསུམ་ པོ་ མཁྱེན༔ རྒྱ་ གར་
ཆོས་སྒོ་གོང་མ་ནསཿ གནས་ས་ར་ཧ་ལ་གསོལ་བ་འདེབསཿ དེ་རིང་
འདན་མའི་གླུ་སྣ་དྲངསཿ ས་འདི་འདྲ་གླིང་དཀར་གཞི་དཀྱིལ་ནས༔ མི་
ང་འདྲ་འདན་མ་བསམ་འགྲུབ་ཟེརཿ གླིང་ཕུ་ནུ་སུམ་ཅུའི་མགོ་འཛིན་
ཡིན༔ གཉེན་ ལ་བབས་ ན་ དར་ བས་ འཇམཿ སྡང་དགྲ་བོའི་སྟེང་ན་
ཐོག་ བས་ ཚ མདའ་སྐྱེན་པོའི་གོང་ལ་ང་འདྲ་མེད༔ ས་མདོའི་རྫོང་
ཁག་བཅོ་བརྒྱད་ལ༔ དཔའ་རྒོད་ངར་ཆེན་མང་པོ་ལཿ གཏང་མ་ལོན་
པའི་ དཔའ་ བོ་ ཡིན༔ འཆི་ བདག་ གཤིན་ རྗེ་ ཁྲོས་ གྱུར་ ཀྱང་ ང་



གླིང་རྗེ་གེ་སར་རྒྱལ་པོའི་སྒྲུང་རུ་ཏྲའི་འཕྲུལ་རྫོང་།
འདྲའི་གདོང་ལ་ཞེ་རེ་བསྔངསཿ ངས་མདའ་རེ་སྤྲིངས་པའི་མར་འོག་ལ༔
དམག་ཧྲག་བཏུས་བརྒྱ་ ཙམ་ གཡས་ གཡོན་ སྒྲིལ༔ ཚུར་ ལ་གོ་མཚོན་
ཆར་བབས་ཀྱང་༔ ང་ལུས་རྡོ་རྗེའི་ཕ་ལམ་ལ༔ གནོད་འཚེ་སྤུ་ཙམ་འོང་
མ་མྱོང་༔ འགྲན་མེད་ལྷ་སྲས་སྙན་གསོན་དང་༔ ཡང་དག་དོན་གྱི་ངེས་
ཚིག་ལ༔ ཨོ་རྒྱན་པདྨ་འབྱུང་གནས་ཀྱི༔ རྡོ་རྗེའི་བཀའ་ལ་བསླུ་བ་མེད༔
ལུང་བསྟན་དཔའ་བརྟུལ་གང་ཡོད་རྣམས༔ བྱོན་ལ་འཚེར་བས་ཅི་ཞིག་
ཕན༔ དེ་སྔ་དགྲ་ལ་ བྱོན་བྱོན་པ༔ སྐུ་ཚེ་འདི་ཙམ་ལོན་ནས་ཐལ༔ ད་
ལན་དམག་མང་དགོས་པ་མེད༔ དཔའ་རོགས་ཁྲིད་པ་ཨ་དགོས་ཆུང་༔
རུ་ཏྲ་སྟོབས་རྩལ་ཆེ་ཞན་འདྲ༔ དངོས་མེད་ནམ་མཁའི་སྐར་ཚོགས་དེ
བཀྲག་ གསལ་ གཟི་མདངས་ངོམ་ བསམས་ ཀྱང་ གླིང་ བཞི་ བསྐོར་
བའི་ ཁྲི་ གདུགས་དེསཿ ཟིལ་གྱིས་གནོན་པའི་རྟེན་འབྲེལ་འགྲིགས༔
སྤང་སྔོན་ཝ་མོའི་གྲ་ལོ་ངོམ༔ ང་འདྲ་མེད་བསམ་གངས་ལ་གཏུགས
སེང་གེ་དཀར་མོས་གཡུ་རལ་སྤྲུགསཿ མགྲིན་པའི་རྫ་རྔ་མ་བཟོད་ནས
ཀླད་ཚལ་འགས་པའི་རྟེན་འབྲེལ་འགྲིགས༔ རུ་ཏྲ་སྟོབས་ནུས་ཆེ་ཞན་
འདྲ༔ བཏུལ་བའི་གཤེད་མ་གེ་སར་རྒྱལ༔ གོང་མ་ལྷ་ནས་བསྐོས་ལེ་
རེད བསྐོས་པའི་མི་དེ་བསྐོས་པ་འདྲ༔ བཙུགས་པའི་ཤིང་དེ་སྐྱེས་པ་
འདྲ༔ སང་ཉིན་ཆུ་ཚོད་སྟག་གི་དུསཿ རྒྱལ་པོ་ཆེན་པོའི་མཆན་ཁེབ་ །
.



གླིང་རྗེ་གེ་སར་རྒྱལ་པོའི་སྒྲུང་རུ་ཏྲའི་འཕྲུལ་རྫོང་།
ལ༔ དཔའ་ཐུལ་ དྲུག་ པོ་ གཤར་ ལ་ འགྲོ༔ གོ་མཚོན་རྣོ་ངར་ འཛོམས་
པར་གྱིས༔ དཔའ་རོགས་མི་དགོས་ཕ་འབུམ་དཔང་༔ དེ་ལྟར་དགོངས་
པའི་མཐིལ་ལ་ཞོག༔ ཨོཾ་མ་ཎི་པདྨེ་ཧཱུྃ་ཧི༔ ཨོཾ་མ་ཎི་པདྨེ་ཧཱུཾ་ཧཱི༔
ཞེས་གསུངས་ནས་གྲལ་ལ་ཅུང་བཞུགས་ནས་གཟིམ་གུར་བསྡུས་ཏེ༔ དེ་མ་
ཐག་ཏུ་ཆར་སྤྲིན་རླུང་གིས་སྤྱོད་པའམ༔ གཟའ་རྒོད་ཐང་ལ་རྒྱུག་པའམ༔ གློག་ལྕེ་ས་
ལ་ལྷུང་བའམ༔ དྲག་པོའི་སེར་སྤྲིན་སྤྱོད་པ་ལྟར་དགྲ་བླའི་ཚེ་མདུད་སྤུངས་སེ༔ བྱ་འུར་
སྒྲོ་ འདུར་ འཚུབས་སེ༔ ཐོག་དང་ ཟི་ ར་འཚུབས་ སཿ མདའ་མོས་ རྐན་སྒྲ་ཐགས་སེ༔
གཞུ་མོས་ཨམ་གཙིགས་ཐམས་ཐམསཿ འདོ་རྗེའི་ཧུར་སྒྲ་ཆེམས་ཆེམས༔ བདུད་སྡང་
དགྲས་མཐོང་ན་གློ་སྙིང་འདར་ལི༔ ལྷ་བླ་མས་མཇལ་ན་དད་པ་དབང་མེད་དུ་འཁྲུངས་
ལི༔ བཀྲ་ སྤུངས་སེ་འོད་ ཐིབས་སེ་བཀྲ་ཤིས་ པའི་ རྟེན་འབྲེལ་དུ་མ་དང་བཅས་ཏེ་
ཆིབས་ཁ་མཚོ་ནག་བདུད་སྡེ་གྲ་གསུམ་མཚོ་ལ་སྒྱུར༔ དེ་ནས་དཔའ་ཐུལ་འཁོར་བཅས་
ཕྱེད་ཡོལ་ཙམ་ནས་རྒྱལ་མཆོག་ཡིད་བཞིན་ནོར་བུས་ད་བདུད་རུ་ཏྲ་གཉིས་དང་ཐུག་
རན་པས་སྐྲག་སྐྲག་མི་དགོས་ཤིང་ང་དང་སློབ་དཔོན་པདྨ་འབྱུང་གནས་ལ་གསོལ་བ་
དྲག་ཏུ་ཐོབས་ཞེས་གསུངས༔ ཁོང་རྣམས་དེ་ནུབ་གྲྭ་གསུམ་མཚོ་ཡི་མར་ཙམ་ལ་ལེགས་
པར་བཞུགས་ནས་གསོལ་ཟས་གྱ་ནོམ་པར་མཛད་ནས་སང་ཉིན་ཆུ་ཚོད་སྟག་ལ་གཏང་
མ་ངས་ལེན་ཁོས་ལེན་གྱིས་ངང་དེར་བཞུགས༔ དེ་ནུབ་རྒྱལ་པོ་འོད་གསལ་གྱི་དགོངས་
པ་ལེགས་ཉེས་ཞིག་གཟིགས་ཐུབ་མཁྱེན་ཞེསཿ བློན་ཆེན་འདན་མ་བསམ་འགྲུབ་དེས་
ཞུས་པས༔ རྒྱལ་མཆོག་གིས་ཀྱང་དེ་བཞིན་བྱའོ་གསུངས་ནས་ཨོ་རྒྱན་པདྨ་ལ་བཅོས་
མིན་གདུང་ཤུགས་དྲག་པོས་གསོལ་བ་རྩེ་གཅིག་ཏུ་བཏབ་པསཿ ཐོ་རངས་ཁར་ནམ་
མཁའ་འཇའ་འོད་ཐགས་སུ་བཏགས་པའི་དཀྱིལ་ནས་བླ་མ་སྐུ་མདོག་སྨུག་ནག་ཟ་



གླིང་རྗེ་གེ་སར་རྒྱལ་པོའི་སྒྲུང་རུ་ཏྲའི་འཕྲུལ་རྫོང་།
འོག་གིས་བེར་སྨུག་ནག་གསོལ་བ་རྒྱལ་པོ་རོལ་པའི་སྟབས་སུ་བཞུགས་པ་ཕྱག་གཡས་
པས་རིག་སྟོང་གསེར་གྱི་རྡོ་རྗེ་ནམ་མཁའ་ལ་འཕྱར་བ༔ གཡོན་པས་སྣང་སྟོང་གི་ཀཱ་པ་
ལ་ཡེ་ཤེས་ཀྱི་བདུད་རྩིས་བཀང་བ་འོད་དང་འོད་ཟེར་རབ་ཏུ་འཕྲོ་བ་ལ་སྒྲུབ་ཆེན་
བརྒྱད་ཀྱི་ལྷ་ཚོགས་རྣམས་བཀྲ་ཆེམས་མེར་བཞུགས་ནས་ད་ཁྱེད་རྣམས་ཆུ་ཚོད་སྟག་ལ་
གྲྭ་གསུམ་བདུད་མཚོ་ནག་པོའི་འགྲམ་དེར་ཕེབས་ངེས་མཛོད་དང་ང་ཡི་སྔོན་ནས་ལུང་
བསྟན་པ་ལྟར་ཚུར་ལ་གནོད་འཚེ་མི་ཡོང་ཐག་ཆོད་གསུངས་ནས་འཇའ་ལྟར་ཡལ་ས་མ་
ཡ༔ དཔའ་བརྟུལ་བདུན་པོ་བདུད་ཡུལ་གྲྭ་གསུམ་ནག་པོའི་མཚོ་ཁར་ཕྱགས་ཕེབས་
པའི་སརྒསྟེ་བཅུ་གཅིག་པའོ༔ །མ རྒྱ་རྒྱ༔



གླིང་རྗེ་གེ་སར་རྒྱལ་པོའི་སྒྲུང་རུ་ཏྲའི་འཕྲུལ་རྫོང་།
སརྦབཅུ་གཉིས་པ༔ དཔའ་བརྟུལ་བདུན་དང་
བདུད་རུ་ཏྲ་གཉིས་གཡུལ་འཁྲུགས་པ༔
ཕྱི་ནངས་ནམ་གསལ་བ་དང་མཉམ་དུ་དཔའ་ཐུལ་རྣམས་ལ་མདང་སུམ་འོད་
ཀྱི་དགོངས་པ་ལ་འདི་འདྲ་བྱུང་གསུང་གླེང་ཞིབ་རྒྱས་གནང་ ཁོང་རྣམས་ཀྱིས་ལེགས་
སོ་བྱུང་ཟེར་ནས་གསོལ་ཇ་ཁོལ་བ་དང་མཉམ་དུ་གསོལ་ཟས་འགྲན་མེད་ཀྱིས་ངང་
དེར་སྒ་བཞག་སྟན་བཞག་མྱུར་བར་མཛད་ནས་སྔར་གྱི་ལུང་བསྟན་ལྟར་ཕ་བོང་ནག་པོ་
བདུད་གཡག་གྱེན་དུ་མཆོངས་པ་འདྲ་བ་དེ་ཨ་ལོང་ལྟར་བསྐོར་ནསཿ དང་པོ་འདན་མ་
བསམ་འགྲུབ་དེས་ཤར་ནས་ཕྱག་མདའ་ཞིག་སྤྲིངས་པས་ཕ་བོང་དེ་ཕག་སྒྲ་དང་བཅས་
ཏེ་ཐ་རེ་གཏོར་བྱུང་བས་དེ་མ་ཐག་ཏུ་ ཨ་ཁྱུང་ཀེ་རུ་མི་ཁྱུང་རུ་ཏྲ་གཉིས་དངོས་སུ་
གཟུགས་བསྟན་ནས་འཇིགས་སུ་རུང་བ་ཞིག་བྱས་ནས་རྔམ་སྟབས་ཀྱིས་མཆོངས་བྱུང་
བས་ཐམས་ཅད་ཧ་ལས་ཏེ་འཇིགས་སྐྲག་ཅུང་ཟད་སྐྱེས་རྒྱལ་པོ་ཆེན་པོ་དང་འདན་རྒན་
མ་གཏོགསཿ དེ་མཉམ་དུ་རུ་ཏྲ་གཉིས་ལ་ཐེ་མ་ཚོམ་པར་ཚ་ཞང་འདན་མ་རྒྱལ་པོས༔
གཞུ་མོ་སྟོབས་ཆེན་ཟིལ་གནོན་དེའི་ནང་དུ་མདའ་མོ་ཁམས་གསུམ་ཤ་ཟན་དེ་བཞག་
སྟེ་སྟོང་མཇུག་མེད་པའི་གླུ་འདི་དཔའ་བོའི་ངར་གླུ་ལ་དྲངས་ཏེ་བླངས་སོ༔
ཨོཾ་མ་ཎི་པདྨེ་ཧཱུྃ་ཧྲི གླུ་ཨ༴ ཐ་ལ༴ ས་འདི་འདྲ་ས་ངོ་མ་ཤེས་ན༔
ས་འདི་འདྲ་བདུད་ཡུལ་གྲྭ་གསུམ་འགྲམ༔ བདུད་ནག་པོ་ཚ་རག་རྒྱུག་
པའི་ སཿ མི་ང་འདྲ་ང་ངོ་མ་ཤེས་ན༔ ང་འདྲ་འདན་མ་བསམ་འགྲུབ་



གླིང་རྗེ་གེ་སར་རྒྱལ་པོའི་སྒྲུང་རུ་ཏྲའི་འཕྲུལ་རྫོང་།
ཟེར༔ སྔོན་གྱི་བསྐལ་པ་དང་པོ་ལ༔ གནས་ས་ར་ཧ་པས་སྤྲུལ་པའི་སྐུ
གླིང་ཕུ་ནུ་སུམ་ཅུའི་མགོ་འཛིན་ཡིན༔ དེ་སྔ་རྫོང་ཁག་བཅོ་བརྒྱད་ཕབ༔
རྒྱལ་པོའི་ སྐུ་ཆུས་འཚོ་མི་ཡིན ང་འདྲ་གནམ་སའི་གཞུང་ཤིང་ཡིན༔
སེར་ པོ་ ཧོར་ གྱི་ གཤེད་མ་ ཡིན༔ རྒྱ་བོད་ གཉིས་ལ་ གྲགས་ ལེ་ རེད
མདའ་སྐྱེན་པོའི་གྲུབ་པ་ཐོབ་ལེ་ཡིན༔ དཔའ་རྩལ་ཤུགས་ནམ་མཁའི་
ཐོག་བས་ཚ ངས་ལག་ན་བཟུང་བའི་མདའ་མོ་འདི༔ གང་ལ་ཕོག་པ་
ཐལ་བར་བརླག༔ སྲ་རྒྱ་བྲག་ཡིན་ཀྱང་ཤུལ་མེད་བཏང་༔ དེ་རིང་ཨ་
ཁྱུང་ཀེ་རུ་དང་༔ མི་ཁྱུང་རུ་ཏྲ་ཟེར་བ་གཉིས༔ ཁྲ་མེད་ཡུལ་ནས་འགོ་
ཤོར་གྱིསཿ བྱིས་ཅོ་ཆུང་ཁྲ་མོས་ཚག་རག་རྒྱུག མི་ང་འདྲ་མེད་པའི་ས་
སྟོང་འདིརཿ ཁྱོད་འགོ་ཤོར་རུ་ཏྲ་གཉིས་པོ་འདི དུས་ད་ལན་ང་དང་
ཐུག་པ་ལ༔ ར་ཚེ་ཟད་འཕར་བའི་སྒོ་ལ་སླེབས༔ ཚེ་ཡང་ཟད་སྤྱང་ཀའི་
ཚང་དང་ཐུག ཁྱོད་ཤ་ཚ་མེད་པ་འདྲེ་ཡི་ལུསཿ སྙིང་རྗེ་མེད་པ་བདུད་
ཀྱི་བུ༔ དེ་སྔ་སེམས་ཅན་ཟ་ཟ་དེས༔ ཤ་ལེན་ཁྱོད་ལ་བབས་ནས་ཡོད༔
ལས་རྒྱུ་འབྲས་འཁོར་ལོ་ཁྱོད་ལ་འཁོརཿ སྐྱབས་བླ་མ་ཡི་དམ་མཁའ་
འགྲོའི་ཚོགས༔ དེ་རིང་འདན་མའི་སྡོང་གྲོགས་མཛོད༔ ཆོས་སྐྱོང་དམ་
ཅན་རྒྱ་མཚོའི་ཚོགསཿ དེ་ རིང་འདན་ མའི་ མདའ་ ཁ་ འཚོས༔ རུ་ཏྲའི་
སྙིང་ གི་ དཀར་ ནག་ མཚམསཿ མདའ་ མོ་ ཁམས་ གསུམ་ ཤ་ ཟན་
]
65



གླིང་རྗེ་གེ་སར་རྒྱལ་པོའི་སྒྲུང་རུ་ཏྲའི་འཕྲུལ་རྫོང་།
འདིས༔ རྣམ་ཤེས་མར་མེ་ལྷག་མེད་སོད༔ ཨོཾ་མ་ཎི་པདྨེ་ཧཱུྃ་ཧཱུྃ༔
ཞེས་གསུངས་ནས་མདའ་དེ་སྤྲིངས་པས་འུར་སྒྲ་འབྲུག་སྟོང་དུས་གཅིག་ལ་གྲགས་
པ་ལྟར་མདེའུ་རྩེ་ལ་ཡེ་ཤེས་ཀྱི་མེ་དམར་པོ་བོང་བ་ཙམ་མང་པོ་ཆད་ཅིང་ཟི་ར་ཁོལ་
ཁོལ་བྱུང་བས་ཨ་ཁྱུང་ཀེ་རུའི་སྙིང་དཀར་ནག་མཚམས་ལ་ཕོག་ཀྱང་ལྷ་དབང་ཕྱུག་ཆེན་
པོའི་འདྲ་སྐུ་དང་ཨ་བསེའི་ཁུ་བོ༔ མུ་སྟེགས་བླ་མ་རྐང་གཅིག་གིས་བསྒྲུབས་པའི་མེ་
ལོང་སླང་ང་ཙམ་ཡོད་པ་དེའི་མཐུ་ལས་ཁོ་ཡུད་ཙམ་དྲན་མེད་བརྒྱལ་ཞིང་གོ་ཁྲབ་ཐ་རེ་
གཏོར་བ་ཙམ་ལས་གཞན་གནོད་མ་འཁྲུགསཿ དེ་ནས་འཇང་ཕུག་གཡུ་ལྷ་ཐོག་འགྱུར་
དེས་གཞུ་མོ་ཁམས་གསུམ་རང་འགུགས་དེའི་ནང་དུ་མདའ་མོ་ཁམས་གསུམ་ཤ་ཟན་དེ་
བཞག་སྟེ༔ ཡ་ཁོ་རེ་ཨ་ཁྱུང་ཀེ་རུ་མི་ཤ་ཟ་བའི་བྱོལ་སོང་ཁྱོད་ད་ལན་ས་སྟེང་བཞག་རེ་
ཀན་ཟེར་ནས་དེ་མ་ཐག་ཏུ་གླུ་འདི་དཔའ་བོ་སེང་གེ་ངར་བའི་སྒྲ་ལ་དྲངས་ཏེ་སྟོང་
མཇུག་མེད་པར་གླུ་འདི་བླངས་སོ༔
ཨོཾ་མ་ཎི་པདྨེ་ཧཱུྃ་ཧཱུྃ༔ སྐྱབས་དཀོན་མཆོག་གསུམ་ལ་གསོལ་བ་
འདེབསཿ གནས་མི་འབྲལ་སྤྱི་བོའི་གཙུག་ཏུ་བཞུགས༔ མཁའ་འགྲོ་
ཆོས་སྐྱོང་སྡོང་གྲོགས་མཛོད༔ ས་འདི་འདྲ་བདུད་ཡུལ་མུན་པའི་གླིང་༔
ཨ་ཁྱུང་མི་ཁྱུང་གནས་པའི་སཿ མི་ང་འདྲ་ང་ངོ་མ་ཤེས་ན༔ འཇང་ཕྲུག་
གཡུ་ལྷ་ཐོག་འགྱུར་ཟེར༔ ཕོ་ལོ་ཉི་ཤུ་ལོན་དུས་ལ༔ ཨ་སྔོན་གནམ་
ནས་ཐོག་གཅིག་བརྒྱབ༔ སྒ་ ཕྱི་རུ་ལོ་ལ་ ཕྱི་འགྱུར་བྱས༔ ཐོག་འགྱུར་
ཐོགས་ དོན་ དེ་ ནས་ བྱུང་༔ དུས་ ཚོད་ འདི་ ཡི་ སྔ་ མ་ ལོ༔ འཇང་ གླིང་
འཁྲུགས་ པའི་ དུས་ ཚོད་ ལ༔ དམག་ བྱེ་ བ་ མང་ པོའི་ ཁ་ ཡ་ ཡིན༔



གླིང་རྗེ་གེ་སར་རྒྱལ་པོའི་སྒྲུང་རུ་ཏྲའི་འཕྲུལ་རྫོང་།
འཇང་ གཡུ་ ལྷ་ ཟེར་ ནས་ གྲགས་ ལེ་ རེད ངས་ ལག་ན་ བཟུང་ བའི་
མདའ་མོ་འདིསཿ མཐོ་རི་བོ་ཡིན་ཀྱང་ཐལ་ཕུང་བཟོ༔ སྲ་རྒྱ་བྲག་ཡིན་
ཀྱང་ཐ་རེ་གཏོརཿ གནའ་མི་བོད་ཀྱི་ངག་གཏམ་ལ༔ གཡུ་འབྲུག་ནམ་
མཁའ་ སྟོང་ ངོས་ རྒྱུག ང་ འདྲ་མེད་ བསམ་ སྟོང་ སྒྲ་ བསྒྲགས དགུན་
གསུམ་དུང་མོའི་ས་ལ་ལྷུང་༔ ཁྱོད་ཨ་ཁྱུང་ཟེར་བའི་གཡེར་ཅན་མཿ མི་
ང་འདྲའི་གདོང་ལ་ངོ་རེ་མཿ ལས་རྒྱུ་འབྲས་རི་མོ་སྣོག་སྣོག་དེས༔ དུས་
ད་ལྟ་གཤིན་རྗེའི་ཞལ་ངོ་མཇལཿ ཁྱོད་གོམ་གསུམ་ཕར་ལ་བཏང་ལེ་
མིན༔ ཨེ་ཟེར་ལྟོས་ལ་མི་ཟེར་ཉོན༔ ཨོཾ་མ་ཎི་པདྨེ་ཧཱུྃ་ཧཱུྃ
ཞེས་གླུ་མཇུག་རྫོགས་པ་དང་མཉམ་དུ་མདའ་དེ་སྤྲིངས་པས་སྙིང་གར་ཕོག་ཀྱང་
ཁོ་བདུད་ཀྱི་བུ་དངོས་ཡིན་སྟབས་ཁོར་མཚོན་མ་སོང་ནསཿ དེ་མ་ཐག་ཏུ་ཁོས་བདུད་
ཀྱི་ཁྲམ་ཤིང་སྟོང་གསུམ་འདེབས་ཤེས་དེ་ཡི་རྩེ་ལ་མེ་ལྷབས་ལྷབས་འབར་བ་དེ་ཕྱིར་
ནས་ཚུར་ཐེ་མི་ཚོམ་པར་མཆོངས་ཤིང་ཨ་ཁྱུང་ཀེ་རུས་གླུ་འདི་ཤ་ཟ་ངར་བའི་འཇིགས་
སྒྲ་ལ་དྲངས་ཏེ་བླངས་སོ༔ དཔའ་བརྟུལ་བདུན་དང་བདུད་རུ་ཏྲ་གཉིས་གཡུལ་འཁྲུགས་
པའི་སརྒསྟེ་བཅུ་གཉིས་པའོ༔ གསྨརྒྱ་རྒྱ༔



གླིང་རྗེ་གེ་སར་རྒྱལ་པོའི་སྒྲུང་རུ་ཏྲའི་འཕྲུལ་རྫོང་།
སརྦབཅུ་གསུམ་པཿ བདུད་ཨ་ཁྱུང་ཀེ་རུས་ཆོ་འཕྲུལ་བསྟན་པ༔
ཨ་ལ་ཧུ་ཡེ་དུ་ཏྲི་མུ༔ ལྷ་ཡར་མཁྱེན་དབང་ཕྱུག་ཆེན་པོ་མཁྱེན༔
བར་མཁྱེན་བར་ཐེའུ་ཁྲ་བོ་མཁྱེན༔ མར་མཁྱེན་ས་ཐེའུ་ནག་པོ་མཁྱེན
དགའ་རབ་བསྟན་པའི་ལྷ་སྲུང་རྣམས༔ དེ་རིང་ཨ་ཁྱུང་ཀེ་རུ་ངའི༔ སྡོང་
གྲོགས་མཐུ་རྩལ་མ་ཞན་ཅིག འཇང་ཕྲུག་གཡུ་ལྷ་ཐོག་འགྱུར་ཁྱོད༔
ཁྭ་ཏས་མི་གཙང་ཟོས་ཟོས་ནས༔ ས་ གཙང་དག་ལ་ཕྱིས་ ཕྱིས་ནས
ཁྱོད་དཔའ་བོ་དེ་འདྲ་ཡིན་པས་ན༔ འཇང་ཆུས་གླིང་ལ་ཅི་ཕྱིར་ཤོར
རང་མགོ་མི་ལ་ཤོར་བཞིན་དུ༔ སྟོང་གཏམ་བཤད་པ་ཨ་དགོས་ཆུང་༔
ཁྱོད་མདའ་མོ་དེ་ཡི་སྤྲིངས་ལུགས་ལཿ ཞེ་རྩ་དེ་ཡིས་བྲེལ་ལུགས་ལ
སྡར་ མིའི་ མི་ལ་ནོར་ཡ་མེད༔ མདའ་དེ་འདྲ་ལག་ན་བཟུང་བ་བས
སྨན་བུ་མོའི་ལག་གི་འཕང་བཟུང་དག༢ ཡང་དག་དོན་གྱི་ངེས་ཚིག་
ལ༔ ང་སྐྱེ་བ་འདི་ཡི་གོང་རོལ་དུ༔ ལྷ་ཆེན་དབང་ཕྱུག་ཆེན་པོ་ཡིས༔
འཇིག་རྟེན་ཟ་བའི་མཐུ་བོ་ཆེ༔ ལོངས་སྐུའི་ཡུལ་ལ་བསྐོས་ལེ་ཡིན༔ དེ་
རྗེས་ད་ལྟ་ སྐྱེ་བ་འདི༔ ཕ་ནི་བདུད་ལ་ མ་ནི་ སྲིན༔ དེ་ གཉིས་བཤོས་
པའི་སྒོ་ང་ལསཿ དྲག་རྩལ་སྟོབས་ལྡན་ང་འདྲ་སྲིད༔ སྲིད་པ་འདི་ན་ང་



གླིང་རྗེ་གེ་སར་རྒྱལ་པོའི་སྒྲུང་རུ་ཏྲའི་འཕྲུལ་རྫོང་།
འདྲ་མེད༔ ཉིན་རེར་མི་སྟོང་རྟ་སྟོང་གྲོ། བསྐོས་པའི་མི་ལ་ནོར་ཡ་མེད༔
ལན་ཡ་བཟུང་མི་ད་ལན་ཙམ༔ ཁྱུང་ཆེན་མཁའ་ལ་འཕུར་ལམ་ནས༔
བྱིས་ཕྲུག་གཤོག་རྩལ་སྙིང་རེ་རྗེ༔ མི་སྟོབས་ལྡན་ང་འདྲའི་ཐུག་ཡ་ལ༔
ཁྱོད་གཡུ་ལྷ་ཝ་མོ་ཤ་རེ་ཚ ངས་ལག་ན་བཟུང་བའི་ཁྲམ་ཤིང་འདིས༔
གཡུག་པ་ཙམ་གྱིས་འཇིག་རྟེན་ཁམས༔ མ་ལུས་སྲོག་དབུགས་བཅད་
ཅིང་གཏུབ༔ མི་ཁྱོད་འདྲའི་ཉམ་ཆུང་བསད་པ་ལ༔ གཡུགས་མི་དགོས་
གཟུར་བ་ཙམ་གྱིས་ཆོག ད་ལན་ཁྱོད་ཀྱིས་མགོ་ལ་ཡ༔ མིང་མེད་མ་
བཟོས་ཨ་ཁྱུང་མིན༔ ཨེ་ཟེར་ལྟོས་དང་གསལ་ནས་ཡོང་༔ ཨོཾ་མ་ཏྲི་མུ་
ཡེ་ས་ལེ་འདུ༔
ཞེས་གླུ་ མཇུག་ རྫོགས་ པ་ དང་ མཉམ་དེར་བདུད་ ཀྱི་ཁྲམ་ཤིང༌ སྟོང་ གསུམ་
འདེབས་ཤེས་དེ༔ འཇང་གཡུ་ལྷའི་མགོ་བོ་ལ་བཏབ་བྱུང་བས་ཡུད་ཙམ་ཅི་ཆ་མེད་པར་
ནག་ཐོམ་མེར་སོང་ནས་དེར་འགྱེལ་ཤོར་བསཿ བྱང་ཨ་སྟག་འཁྱིལ་པའི་ཀླུ་མོ་དེས་
གཞུ་མོ་སྟོབས་ཆེན་ཟིལ་གནོན་དེ་ཚུར་བཀང་སྟེ་མདའ་མོ་ཆོས་སྐྱོང་མངོན་རྒྱུག་དེ་
མཐེབ་མཛུབ་སྤྲད་དེ་ཡ་ཁོ་རེ་ཨ་ཁྱུང་ཀེ་རུ་ཝ་མོ་ཁུང་འཛུལ་ཁྱོད་སེམས་ཅན་དེ་ཙམ་ཟ་
བ་ལ་སྙིང་རྗེ་མེད་པར་ཁྱོད་ད་ལན་བདག་གི་མདའ་མོའི་ལམ་ལ་དྲངས་ཏེ་མིང་ལུས་པ་
ཞིག་བྱེད་ལྟོས་ཟེར་ནས་གླུ་འདི་གསུངས་སོ༔
ཨོཾ་མ་ཎི་པདྨེ་ཧཱུཾ་ཧཱུ གླུ་ཨ་ལ= ཐ་ལ= སྐྱབས་རྒྱལ་བ་རྒྱ་མཚོའི་
ཚོགས་ ལ་ འདུད༔ དག་ པ་ མཁའ་ སྤྱོད་ གཞལ་ཡས་ནས༔ མཁའ་



་
་
-
--
གླིང་རྗེ་གེ་སར་རྒྱལ་པོའི་སྒྲུང་རུ་ཏྲའི་འཕྲུལ་རྫོང་།
འགྲོ་ཤ་ཟ་ ཁ་མོ་ཆེ༔ འཁོར་དུ་ཤ་ཟ་འབུམ་དང་བཅསཿ དེ་རིང་ཨ་
སྟག་ཀླུ་མོ་ངའི༔ མདའ་ ཁ་འཚོས་ལ་མཐུ་དཔུང་བསྐྱེད༔ ས་འདི་འདྲ་
ས་ངོ་མ་ཤེས་ན༔ ས་འདི་འདྲ་གཅང་རོང་བདུད་ཀྱི་ཡུལ༔ ང་འདྲ་ང་ངོ་
མ་ ཤེས་ ན༔ བྱང་ ཨ་ སྟག་ འཁྱིལ་ པའི་ ཀླུ་ མོ་ ཟེརཿ ཕ་ ལ་ ཆེ་ རྒྱུད་
བཤད་ཚོད་མེདཿ མ་ལ་གཉེན་རྒྱུད་ཅི་ལ་བརྗོད༔ ང་སྐྱེ་བ་འདི་ཡི་གོང་
རོལ་དུ༔ བག་ཆགས་དྲི་མས་མ་གོས་དུས༔ མཁའ་འགྲོ་འབུམ་གྱི་གཙོ་
མོ་ལ༔ ཤ་ཟ་ ཁ་ མོ་ གྲགས་ ལེ་ ཡིན༔ ད་ ལྟ་ ལུས་རྟེན་ འདི་ ཉིད་ ལ༔
དཔའ་རྩལ་དོམ་ནག་སྨོན་པ་ཡིན༔ མདའ་སྐྱེན་གྲུབ་པ་ཐོབ་ལེ་རེད༔
མོ་ལོ་གསུམ་ གྱིས་གོང་ཐོག་ནསཿ སྐྱེར་པའི་མདའ་ལ་གྲོ་བའི་གཞུ༔
ཐང་དཀར་རྒོད་ཀྱི་ཐུ་ལུ་བྲན༔ བྱ་དང་གཅན་གཟན་རྐུན་བུ་ཐུསཿ ལོ་
ངོ་བཅུ་ ཡི་བཟུང་དུས་ ལཿ སྟོད་སྨད་རྒྱལ་ ཁབ་བཅོ་བརྒྱད་འཁྲུགས༔
གཞུ་མོ་རྭ་རྒོད་འཁྱིལ་ཆེན་བཀུག མདའ་མོ་ཤ་ཟན་དེ་ཡི་རྩེརཿ ཁྱུང་
གི་སྒྲོ་ཡིས་མདའ་ ཁ་བརྒྱན༔ འཕེན་རྩལ་ཐེབས་མོའི་སྟོབས་ཤུགས་
ཀྱིས༔ དམག་སྟོང་ ཕྲག་ལྷག་ཙམ་མདའ་ རེས་ སྒྲིལ༔ ང་འདྲའི་སྟོབས་
རྩལ་སྲིད་ན་མེད༔ ངས་ལག་ལ་བཟུང་བའི་མདའ་མོ་འདིས ང་འགྲོ་
ཨམ་གཙིགས་ ཐམས་ སེ་ ཐམ༔ ཤ་ཟ་ རྐན་སྒྲ་ ཐགས་ སེ་ ཐག ཁྲག་
འཐུང་ ཧོར་ སྒྲ་ཉི་ལེ་ ཡོད༔ དེ་ རིང་ ཨ་ ཁྱུང་ ཀེ་རུ་ཁྱོད༔ ཁ་ཆེམས་



གླིང་རྗེ་གེ་སར་རྒྱལ་པོའི་སྒྲུང་རུ་ཏྲའི་འཕྲུལ་རྫོང་།
ཡོད་ན་ ལ་ མོ་ ཞོག༔ ས་ སྟེང་ འདུག་ པའི་ སྐལ་ བ་ ཆད༔ འཆི་ བདག་
གཤིན་རྗེའི་ཞལ་ངོ་མཇལཿ རྣམ་ཤེས་མཁའ་སྤྱོད་གནས་སུ་ཨ༔ སྙིང་
ཚལ་པ་སྟོང་དུ་མ་བཟོས་ན༔ ང་དཔའ་བོ་མིན་པའི་རྟགས་ལ་ཞོག
གནའ་མི་བོད་ཀྱི་ངག་གཏམ་ལ༔ འགྱིང་ཆེ་ན་སེང་གེ་གངས་ལས་ལྷུང་༔
ཟ་ཆེ་ན་སྟག་མོའི་མཆེ་བ་ལོག བཙན་ཆེ་ན་རང་སྲོག་མི་ལ་ཤོར
ཟེར་བའི་གཏམ་དེ་བདེན་ལུགས་ལ༔ ཁྱོད་སེམས་ཅན་གཞན་ལ་ཟ་ཟ་
དེསཿ འཇིག་རྟེན་ཟད་ན་སུ་ཟ་ཟེར༔ དེ་འདྲའི་སེར་ སྣ་ཕར་ལ་ཞོག
གཞན་སྲོག་བཅད་པའི་རྣམ་སྨིན་དེ༔ དེ་རིང་ཁྱོད་ལ་སྨིན་ངེས་ཡིན
གེ་སར་དགྲ་བླའི་ཟོ་དོར་རྣམས༔ དེ་རིང་རུ་ཏྲ་ཐུལ་བར་མཛོད༔ ཨོཾ་མ་
ཎི་པདྨེ་ཧཱུྃ་ཧི ཨོཾ་མ་ཎི་པདྨེ་ཧཱུྃ་ཧི་
ཞེས་ ཟེར་ ནས་ མདའ་ དེ་ སྤྲིངས་པས་ གོ་ ཁྲབ་ སིལ་ བུར་ གཏོར་ བ་ ལས་
གནོད་མ་འཁྲུགས༔ ཁོ་ལྷག་པར་ང་རྒྱལ་ཆེ་སྟེ་ད་ཁོ་ཚོ་ཙམ་ལ་མི་ཞེད་སྙམ་པའི་
མི་ལྤགས་གི་གཡང་གཞི་དེ་ཡར་ཙམ་རྗེས་ནས་ཁ་ནས་མེ་ལྷབས་ལྷབས་འབར་
ཞིང་སྣ་ནས་དུད་པ་ཕྱུ་རུ་རུ་བྱུང་བས་དཔག་ཚད་མང་པོར་སྨུག་པས་གཡོགས་པ་
བཞིན་དྲི་ངན་གྱིས་སྣ་ཡིས་ཡུལ་དུ་མི་བཟོད་པ་བྱུང་བས་དུག་རླངས་དེས་འཇང་
གཡུ་ལྷ་ཐོག་རྒྱལ་དེ་ ཤིང་ ཆེན་ འགྱེལ་ བཞིན་ གཡས་ སུ་ འགྲིལཿ བྱང་ ཨ་ སྟག་
འཁྱིལ་པའི་ཀླུ་མོ་དེ་ཕ་བོང་རྦབ་ལ་སྒྲིལ་བ་བཞིན་གཡོན་ལ་འགྱེལ་ཤོར་བའི་
ཁོས་ཟ་གྲབས་སྐབས་ལ་ རྒྱལ་མཆོག་ཡིད་བཞིན་ནོར་བུ་དེར་མྱུར་བར་ ཕེབས་



གླིང་རྗེ་གེ་སར་རྒྱལ་པོའི་སྒྲུང་རུ་ཏྲའི་འཕྲུལ་རྫོང་།
ནས་ལྗགས་མཆིལ་རེ་ གཏོར་ བས་ སྔར་ལྟར་མོས་གུས་བྱུང་ངོ་༔ བདུད་ཨ་ཁྱུང་ཀེ་
རུས་ཆོ་འཕྲུལ་བསྟན་པའི་སརྒསྟེ་བཅུ་གསུམ་པའོ༔ བརྨམརྒྱ་རྒྱ༔



གླིང་རྗེ་གེ་སར་རྒྱལ་པོའི་སྒྲུང་རུ་ཏྲའི་འཕྲུལ་རྫོང་།
སརྦབཅུ་བཞི་པ༔ དེ་གཉིས་ནི་གླིང་སེང་ཆེན་དང་
ཨ་ཁྲོའི་དཔའ་ཟིལ་མ་བཟོད་ནས་བདུད་མཚོ་
གྲྭ་གསུམ་ནག་པོར་བྲོས་ཤོར་བ༔
དེ་ནས་བདུད་ཨ་ཁྱུང་ཀེ་རུ་དང་འབྲུ་དགའ་བདེ་གཉིས་དེར་གདོང་ཐུག་བྱུང་
བསཿ ཆོས་སྐྱོང་བེར་ནག་དེ་ཉིད་ཞེ་སྒོ་གཏིང་ནས་འཁྲུགས་ཤིང་༔ ལུས་འབུམ་རྫོང་
གིས་ཁྲབ་ཤམ་གཏོར་ལ་ཁད༔ བླ་ཤ་ཆེན་གྱིས་གསེར་སྒ་གཏོར་ལ་ཁད༔ རྐང་མཐིལ་
ཆེན་གྱིས་ཡོབ་ཐག་གཅོད་ལ་ཁད༔ རྨོག་མོ་ནམ་མཁའ་ཐོག་སྡུག་དེ་ཡི་རྩེ་ལ་འཕྲུ་ནག་
གཏོར་སྡུག་འདྲ་བ་དེ་བཙུགས་ནས་མི་ནག་རྟ་ནག་རྫ་རི་ནག་པོ་ལ་ཆར་མུན་འཁྲིགས་
པ་ལྟ་བུར་སྤྱན་གཉིས་གློག་འོད་ལྟར་འཁྱུགས་ནས་རལ་པ་དམར་ནག་ཉིལ་ལེ་བ་དེ་ཡི་
རྩེ་ནས་མེ་སྟག་སྐར་མདའ་མཆེད་མཆེད་ཟི་ར་ཁོལ་ཁོལ་མ་ཧཱ་ཀ་ལ་དངོས་སུ་གྱུར་ནས་
དཔུང་པ་འཕུར་ཕྱག་གཡས་པས་འགྲམ་པ་ལ་གཏད༔ གཡོན་པའི་བརླ་ཡི་སྟེང་དེར་
བཀན་ཏེ་ཆོས་སྐྱོང་དགྱེས་པའི་བཞད་སྒྲ་ལ་དྲངས་ཏེ་གླུ་འདི་བླངས་སོ༔
ཨོཾ་མ་ཎི་པདྨེ་ཧཱུྃ་ཧཱུྃ༔ སྐྱབས་བླ་མ་ཡི་དམ་མཁའ་འགྲོའི་ཚོགས༔
ཆོས་སྐྱོང་གུར་མགོན་ནག་པོ་མཁྱེན༔ དེ་རིང་དགའ་བདེའི་སྡོང་གྲོགས་
མཛོད༔ བདུད་ ཨ་ ཁྱུང་ ཀེ་རུའི་ སྲོག་ དབུགས་ གཅོད༔ ས་ འདི་ འདྲ་
བདུད་སྡེ་ལས་ངན་རྣམས༔ སེམས་ཅན་སྲོག་དབུགས་ཟ་བའི་སཿ མི་



གླིང་རྗེ་གེ་སར་རྒྱལ་པོའི་སྒྲུང་རུ་ཏྲའི་འཕྲུལ་རྫོང་།
ང་ འདྲ་ང་ངོ་མ་ཤེས་ན༔ འབྲུ་ དགའ་བདེ་ཆོས་སྐྱོང་བེར་ནག་ཟེར
གུར་མགོན་བེར་ནག་སྐྱེ་བ་ཡིན༔ ཉི་མ་དེ་སྔ་ཕན་ཆོད་ལཿ ཕོ་ལོ་བཅུ་
ནས་ དགྲ་དང་ འཛིང་ དགྲ་ སྟག་ལྤགས་གཉིས་དེ་ གཉའ་ནས་ཉེད༔
ཤེད་ཆེ་བའི་གོང་ལ་ང་འདྲ་མེདཿ ཤེད་རྒོད་རི་བོ་དཔུང་ཁུར་ཡང་༔ ཁུ་
ཚུར་གཅིག་གིས་བསད་ལེ་ཡིན༔ དེ་སྔ་བསད་ཚད་བགྲང་ཚོད་མེད༔
མི་ང་དང་མ་ཐུག་བསོད་ནམས་ཆེ ངས་སྡང་དགྲ་ཡར་ལ་བཏང་མ་
མྱོང་༔ ཨེ་ཟེར་ལྟོས་དང་གསལ་ནས་འོང་༔ གཏམ་མང་པོ་བཤད་པ་ཨ་
དགོས་ཆུང་༔ ཡང་དག་དཔའ་བོ་ སུ་རེད་ ལྟ༔ བསིལ་བ་ཚལ་གྱི་དུར་
ཁྲོད་ནས༔ མ་ཧཱ་ཀཱ་ ལ་ འཁོར་ བཅས་རྣམསཿ དེ་རིང་རུ་ཏྲ་ཐུལ་བར་
མཛོད༔ མ་ཎི་འུར༔ ཨོཾ་མ་ཎི་པདྨེ་ཧཱུྃ་ཧི ཨོཾ་མ་ཎི་པདྨེ་ཧཱུྃ་ཧི།
ཞེས་གསུངས་མ་ཐག་ཏུ་དགའ་བདེས་ཕ་བོང་འབྲོང་གཡག་ཙམ་ཞིག་འཕངས་
པས་ཁོའི་སྙིང་དཀྱིལ་མེ་ལོང་སླང་ང་ཙམ་དེ་ལ་ཕོག་ནས་སིལ་སྒྲ་སིལ་སྙན་བརྡུང་བ་
བས་ཆེ་བར་བྱུང་ཞིང་བདུད་གཟུགས་ལ་གནོད་ཚབས་ཆེན་མ་ཐུབ་ཞིང་ཚུར་ཨ་ཁྱུང་ཀེ་
རུ་རྒྱལ་མཆོག་གིས་མདུན་དེར་མཆོངས་བས༔ ཤན་རྒོད་མེ་རུ་རྩེ་རྒྱལ་ཡིས་སྔོན་ལ་
ལུང་བསྟན་ལྟར་ཡོད་པས་ཞེ་རྒོད་གདིང་ནས་འཁྲུགས་ཤིང་ཉེ་བ་བཅར་ཞིང་གདོང་
བཀག་པས༔ བདུད་བཙན་ཨ་ཁྱུང་ཀེ་རུ་དེས་རུ་ཏྲའི་ཤན་གྲི་སྟོང་གསུམ་འདེབས་ཤེས་
དེ་ཤུབས་ཁ་སྤར་ནས་སོ་སྒྲ་འབྲུག་སྒྲ་ཀྲིག་ཀྲིག་མིག་གཉིས་ཟླ་བ་གཟའ་ཡིས་ཟིན་པ་
ལྟར་དམར་ཀོར་ཀོར་སྐེད་པ་འགྱིང་ཞིང་མི་ལྤགས་སྟོང་གི་ཐུལ་བ་དེ་ལ་ཁྲག་གི་ངམ་



གླིང་རྗེ་གེ་སར་རྒྱལ་པོའི་སྒྲུང་རུ་ཏྲའི་འཕྲུལ་རྫོང་།
སོར་གསུམ་ཙམ་ཆགས་ཡོད་པས་ཕྱི་ཕྱི་ལན་གསུམ་བྱས་ནས་གཤིན་དྲི་ཐུ་ལེ་བ་དེ་
གློག་འོད་འཁྱུགས་པ་ལྟར་ཟི་ར་ཁོལ་ཁོལ་འཇིགས་སུ་རུང་བ་དེ་ནམ་མཁའ་ལ་ཕྱར་
ནས་ཤ་ཟ་ངར་སྒྲ་ལ་དྲངས་ཏེ་གླུ་འདི་བླངས་སོ༔
དུ་ཏྲི་མུ་ཡེ་བྱ་ཏྲི་ཧུ༔ ཡར་མཁྱེན་ནམ་མཁའི་དབྱིངས་རུམ་ནས༔
དབང་ ཕྱུག་ ཆེན་ པོ་ ལྷག་ པའི་ ལྷ༔ དེ་ རིང་ ཨ་ ཁྱུང་ཀེ་རུ་ངའི༔ སྡོང་
གྲོགས་མཐུ་རྩལ་མ་ཞན་མཛོད༔ བར་མཁྱེན་སྤྲིན་གྱི་གཞལ་ཡས་ནས
སྟག་ལ་མེ་འབར་ཁྲོས་པའི་སྐུ༔ དེ་རིང་ཨ་ཁྱུང་ཀེ་རུ་ངའི༔ སྡོང་གྲོགས་
མཐུ་རྩལ་མ་ཆུང་མཛོད༔ མར་མཁྱེན་དགའ་རབ་གཡུང་དྲུང་གི༔ མེ་རི་
འབར་བའི་གཞལ་ཡས་ནས༔ བོན་བདུད་བསྟན་པའི་ལྷ་སྲུང་རྣམས༔
དེ་རིང་ཨ་ཁྱུང་ཀེ་རུ་ངའི༔ སྡོང་གྲོགས་མཐུ་རྩལ་མ་ཆུང་མཛོད༔ ཤན་
རྒོད་མེ་རུ་ཝ་མོ་ཁོའི༔ ལུས་འབྱུང་བཞི་ས་ལ་བརྡབས་ལེ་དང་༔ ནང་
རྣམ་ཤེས་མར་མེ་བདས་ལེ་དང་༔ གྲགས་པ་གནམ་ལ་ཐུག་ལེ་གསུམ༔
མ་བཟོས་ཨ་ཁྱུང་མིན་རྟགས་ཀྱིས༔ ཨེ་ཟེར་ལྟོས་ལ་མི་ཟེར་ཉོན༔
ཞེས་གླུ་མཇུག་ རྫོགས་པ་དང་མཉམ་དེར་གྲི་ལན་གཅིག་གཡུག་བྱུང་བས་
ཤན་པའི་སྐེ་འགྱིང་ལ་ཐེབས་ཀྱང་སེང་ཆེན་གྱི་དབུ་ལོ་ཡོད་པས་སྐྲངས་པ་ཆེན་པོ་ཞིག་
ལས་གོ་མ་བཅད༔ དེ་ནས་ཤན་རྒོད་མེ་རུ་རྩེ་ཡིས་ཞེ་རྒོད་གདིང་ནས་འཁྲུགས་ཤིང་
གཡས་ སྟག་ རལ་ ནང་ ནས་ མདའ་ གཅིག་ བླངས༔ གཡོན་ གཟིག་ཤུབས་ ནང་ ནས་
མཆོག་དཀར་རྭ་རྒོད་འཁྱིལ་ཆེན་དེ་ཚུར་འཐེན་ནས་འཆང་བཟུང་ལ་མདའ་ལྟོང་སྤྱད་



གླིང་རྗེ་གེ་སར་རྒྱལ་པོའི་སྒྲུང་རུ་ཏྲའི་འཕྲུལ་རྫོང་།
ཅིང་༔ ཡ་ཁོ་རེ་ཨ་ཁྱུང་ཀེ་རུ་ཝ་མོ་ཁུང་འཛུལ་གྲི་དེ་འདྲ་གཡུགས་པ་ཨ་དགོས་ཆུང་
ཟེར་ནས་གླུ་འདི་བླངས་སོ༔ མ་ཎི་འུར་
ཨོཾ་མ་ཎི་པདྨེ་ཧཱུཾ། ཧཱི གླུ་ཨ= ཐ་ལ༴ སྐྱབས་བླ་མ་ཡི་དམ་
མཁའ་ འགྲོའི་ ཚོགས༔ བོན་གསས་བླ་མའི་ཚོགས་བཅས་རྣམས༔ དེ་
རིང་ཤན་པའི་སྡོང་གྲོགས་མཛོད༔ མཐུ་རྩལ་དྲག་ཤུལ་མ་ཞན་གྱིས
ཨ་ཁྱུང་ཀེ་རུ་ཝ་མོ་ཁྱོད༔ ཐོག་མེད་དུས་ནས་ད་ཡི་བར༔ ལས་ངན་རུ་
ཏྲའི་ལུས་ངན་བླངས༔ གཞན་སྲོག་བཅད་པའི་ལས་འབྲས་དེསཿ འདི་
འདྲའི་སྡིག་གཟུགས་འཇིགས་རུང་ཅན༔ སོང་ཕྱི་མའི་བུ་ལོན་ཐུག་ཐུག་
ནས༔ རྒྱུ་འབྲས་ཀྱི་ཞིབ་ཆ་བརྗོད་མི་ཤེསཿ ཁྱོད་འདྲ་བ་ས་སྟེང་ལུས་
པ་བས༔ འདིར་སྣང་དབྱིངས་སུ་བསྡུས་པས་དགའ༔ ཡང་དག་དོན་གྱི་
ངེས་ཚིག་ལཿ ས་མདོའི་རྫོང་ཁག་བཅོ་བརྒྱད་ལ༔ ཤན་རྒོད་ཟེར་ནས་
འབྲུག་ལྟར་གྲགསཿ དཔའ་རྩལ་ཤུགས་ནམ་མཁའི་ཐོག་བས་ཚ ཉི་
མ་དེ་སྔ་ཕན་ཆོད་ལ༔ མི་བསད་བསད་བགྲང་ན་ལོང་ས་མེད༔ དཔེ་
བཞག་ན་འདྲ་མ་འདི་འདྲ་ འགི ཁྱི་སྡར་ ལུ་ངར་ བའི་མཆེ་བ་དེས
སྟག་དམར་ཡག་མཆེ་ཟུར་འགྲན་བསམ་ན༔ ཁྱོད་ཨ་ཁྱུང་སྡར་ལུ་རང་
སྣང་ རེད༔ གླག་ རོག་པོ་ འཕུར་ བའི་ གཤོག་ ལམ་ནས ཁྱོད་རི་བོང་
ཚག་རིག་ཚག་གིས་དེརཿ ང་ཤན་རྒོད་མེ་རུའི་གདོང་ལམ་ལ༔ ཁྱོད་



གླིང་རྗེ་གེ་སར་རྒྱལ་པོའི་སྒྲུང་རུ་ཏྲའི་འཕྲུལ་རྫོང་།
ཨ་ ཁྱུང་ཀེ་རུ་ཤ་ རེ་ཚ༔ དེ་ རིང་འདྲེ་བདུད་ ཨ་ ཁྱུང་ ཁྱོད༔ སེམས་མ་
ཡེངས་སྣང་བ་མཐའ་ཡས་སྒོམསཿ ལག་མ་ཡེངས་ཕྱག་རྒྱ་ལ་མོ་ཆོས༔
ལུས་མ་ཡེངས་གུས་པས་འདུད་ཚུལ་གྱིས༔ ཁྱོད་ཁྲོས་པས་ང་ལ་ཅི་
ཞིག་སྡིགསཿ ཡ་མེད་ཁྲོ་ཆུའི་ཕ་བོང་ངའི༔ རྒྱབ་ཤུགས་འགྲན་མེད་གེ་
སར་ ཡོད༔ ངས་ ལག་ ན་བཟུང་ བའི་ མདའ་ མོ་ འདིས༔ ཁྱེད་ ཀྱི་ སྙིང་
ཁྲག་ཐང་ལ་ཕོས༔ བྱ་སྐྱ་ཀ་ཁྲ་མོ་འཛུམ་ལེ་དང་༔ ཕོ་རོག་ཤ་ཟ་མི་ཆད་
དང་༔ སྤྱང་མོ་འདུར་རྒྱུག་ཚུར་ཆད་དང་༔ དཔའ་བོ་ཐང་དཀར་འདུས་
ས་དང་༔ དཔའ་མོ་ཐང་སྨུག་དགའ་སྟོན་འགྱེདཿ མགོ་ལག་དཔའ་བོའི་
གཏང་མ་ལེན༔ ཨེ་ཟེར་ལྟོས་དང་གསལ་ནས་ཡོང་༔ གེ་སར་སྐྱེས་བུའི་
ཟོ་དོར་རྣམས༔ དེ་ རིང་ ཤན་ པའི་ མདའ་ ཁ་ འཚོས༔ རུ་ཏྲའི་ སྙིང་ གི་
དཀར་ནག་མཚམསཿ མདའ་མོ་དྲག་རྩལ་ཐོག་ལྟར་རྒྱོབ༔ ཨོཾ་མ་ཎི་
པདྨེ་ཧཱུྃ་ཧི༔ ཨོཾ་མ་ཎི་པདྨེ་ཧཱུྃ་ཧཱུྃ༔
ཞེས་ཟེར་ནས་གླུ་མཇུག་རྫོགས་པ་དང་མཉམ་དུ་མདའ་དེ་འཕངས་བས་སྙིང་
གར་ཕོག་ཀྱང་ཁོ་ལ་མཚོན་མ་སོང་ནས༔ ཁོས་ཤན་པའི་ལག་གཡོན་དུ་བཟུང་ནས་
ནམ་མཁའ་ལ་ཕྱར་ཏེ་ས་ལ་བརྡབས་བྱུང་བས་ཤན་པས་སྒྱུ་ལུས་དེ་སྟོང་ཉིད་འོད་
གསལ་དུ་བསྒོམས་པས་གནོད་མ་འཁྲུགསཿ དེ་ནས་མི་ཁྱུ་རུ་ཏྲ་དེས་ཁ་ཤ་འདར་སིལ་
སིལ་ལུས་ནས་དྲི་མི་ཞིམ་པ༔ རྒྱང་གྲགས་བཅུ་ཙམ་ཁྱབ་པཿ ཁ་ནས་མེ་དཔུང་དམར་
འུར་རུ་རུ་འབར་ཞིང་ཨམ་གཙིགས་ཐམ་ཐམ༔ ལག་གཉིས་ཀས་རུ་ཏྲའི་ཤན་གྲི་



གླིང་རྗེ་གེ་སར་རྒྱལ་པོའི་སྒྲུང་རུ་ཏྲའི་འཕྲུལ་རྫོང་།
སྟོང་གསུམ་འདེབས་ཤེས་དེ་ནམ་མཁའ་ལ་ཕྱར་ཞིང་ལྷ་མ་ཡིན་གྱི་རབ་དགོད་གཡུལ་
ངོར་འཇུག་པ་བཞིན་དཔའ་བརྟུལ་རྣམས་ཀྱིས་ནང་དེར་མཆོངས་ཞིང་རལ་གྲི་གཡུགས་
ལ་ཉེ་བས་ཁྲོ་ཐུང་གིས་གདོང་བཀག་པས་དེ་མ་ཐག་ཏུ་བདུད་བཙན་མི་ཁྱུང་རུ་ཏྲ་དེས་
གླུ་འདི་དྲག་རྩལ་སྟོབས་ཀྱི་གློག་ཞགས་ལ་དྲངས་ཏེ་བླངས་སོ༔
ཨོ་དུ་ཏྲི་མ་ས་ལེ་འདུ གླུ་ཨ་ཡེ་ནམ་མཁར་ལྡིང་ནས་ལེན
གཡུ་ འབྲུག་ འབར་བའི་སྒྲ་ལ་དྲངསཿ ལ་ མོ་ གློག་ཞགས་ སྟོབས་ལ་
དྲངས༔ དྲག་རྩལ་ཐོག་ལྟར་མྱུར་བའི་གླུ ལ་ལ་དགྲ་བོའི་མགོ་ལ་ལེན
ཀླད་ཁྲག་ས་ལ་གཏོར་བའི་གླུ༔ དེ་རིང་སྤྲང་ཕྲུག་ཁྱོད་ལ་ལེན༔ ནམ་
མཁའ་རིམ་པ་དགུ་སྟེང་ན༔ གྲུ་གསུམ་གནམ་ལྕགས་གཞལ་མེད་ནས༔
ལྷ་ཆེན་ཨུ་མ་དེ་ཝ་མཁྱེན༔ དེ་རིང་མི་ཁྱུང་བྱུས་ལ་གཟིགསཿ བར་སྣང་
སྟོང་པའི་ དབྱིངས་རུམ་ནས༔ རླུང་སྤུ་གྲི་འབར་བའི་ནང་ཤེད་ནས༔
སྟག་ལ་མེ་འབར་ཁྲོས་པའི་སྐུ༔ དེ་རིང་མི་ཁྱུང་བྱུས་ལ་གཟིགསཿ ས་
གཞི་དམར་ནག་འཁྲུགས་ཀློང་ནསཿ རིམ་དགུའི་གཤིན་རྗེའི་གྲོང་ཁྱེར་
ནསཿ ལྕགས་མཁར་དགུ་བརྩེགས་དྲག་མཁར་ནསཿ ཨ་བསྲོ་འབར་
བ་སྤུན་དགུ་ མཁྱེན༔ དེ་ རིང་མི་ ཁྱུང་བྱུས་ ལ་ གཟིགསཿ ས་འདི་འདྲ་
བདུད་ཡུལ་ན་ཐང་ནསཿ མི་ང་འདྲ་མི་ཁྱུང་རུ་ཏྲ་ཟེར༔ དེ་ནས་ཉོན་དང་
དཀར་པོ་ རྐྱ༔ ཁྱོད་རང་ཡུལ་མི་བསྡོད་བདུད་ཡུལ་འགྲིམས༔ བདུད་



གླིང་རྗེ་གེ་སར་རྒྱལ་པོའི་སྒྲུང་རུ་ཏྲའི་འཕྲུལ་རྫོང་། །
ནག་པོའི་ ཁ་རླངས་ བཏབ་ ཁ་ རེད ང་ གནས་ ཕ་བོང་ཅི་ ལ་ གཏོར༔
གླིང་སྤྲང་ཧོལ་ཆེ་ལེའི་སྡར་ལུ་རྣམས༔ ཁ་སྐྱག་དྲི་འབའ་ལེ་གཟིག་སྒོར་
འགྲིམསཿ ངུ་ རྩི་ སྒྲ་བཏང་ ལེ་ འོང་ ཉེས་ གད༢ དགྲ་ཆོམ་རྐུན་གློག་
ལྟར་འཁྱུག་པ་ནས ཁྱོད་བོང་བུས་ ཨོ་ངར་སྙིང་རེ་རྗེ༔ ལར་འགོག་
མོའི་སྤྲང་ཕྲུག་ འགོ་ ཤོར་དེས༔ གང་ཟེར་ལྷུར་ལེན་ཉམ་ཆུང་རྣམས༔
འདིར་གཤིན་ཡུལ་འགྲིམ་ས་མ་ལོ་གདའ ད་ཚར་བའི་བློ་ལ་བྱེད་རྒྱུ་
མེད༔ ཨོཾ་མ་ཏྲི་མུ་ཡེ་ས་ལེ་འདུ༔
ཞེས་ཟེར་ནས་ཤན་གྲི་དེ་གཡུགས་ཀྱང་གོ་མ་བཅད་པས༔ ཁྲག་འཐུང་སྟག་རོང་
རྒྱལ་པོས་རྟ་མགྲིན་ཁམས་གསུམ་ཟིལ་གནོན་གྱིས་སྐུ་བསྟན་ཅིང་ཕྱག་གཡས་པས་
ནམ་མཁའི་ཐོག་ཟེར་ལས་གྲུབ་པའི་གནམ་ལྕགས་ ཀྱི་འཁོར་ལོ་དམར་ལ་ཡ་ང་བ་
འཇིག་རྟེན་མ་ལུས་པ་རྨོངས་ཞིང་རྨུགས་པར་བྱེད་པ་དེ་ཉིད་ལྷ་དབྱིངས་སུ་ཕྱར་ཞིང་རྟ་
སྐད་རྔམ་པས་ཧུར་སྒྲ་ལ་དྲངས་ཏེ་མགུར་གླུ་འདི་གསུངས་སོ༔
ཨོཾ་མ་ཎི་པདྨེ་ཧཱུྃ་ཧཱུྃ༔ ཨཱི་ཧ་ཧ་རྒྱ་གྲྭ་ཝ་ཧཱུྃ་ཕཊ༔ ཀུན་གཞི་གསང་
ཆེན་ རྩུབ་ འགྱུར་ ཚལ༔ རྔམ་ འཇིགས་ བཟོད་དཀའི་ དུར་ ཁྲོད་ ནས༔
སྣང་ཉམས་ངུ་འབོད་སྐྱི་སྐྱའི་གནས༔ རོ་ལངས་གར་སྒྱུར་དུར་བྱ་ལྡིང་༔
དུར་ཁྱི་དུར་ཕག་དུར་བདག་སོགསཿ གཏུམ་རྔམ་བཀོད་པ་ལྷུན་གྲུབ་ཀྱི༔
དབུས་སུ་བམ་ཆེན་སྤུང་པའི་ཁྲིར༔ པད་ཉི་དམ་སྲི་བསྣོལ་སྟེང་ནས
རབ་ཁྲོས་འཇིགས་བྱེད་སྲིན་པོའི་གཟུགས༔ ཧེ་རུ་ཀཱ་དཔལ་ཧུ་ཧཱུྃ༔
79



གླིང་རྗེ་གེ་སར་རྒྱལ་པོའི་སྒྲུང་རུ་ཏྲའི་འཕྲུལ་རྫོང་།
བདག་དང་གཉིས་སུ་མེད་ལ་ལྟོས༔ ཀུན་གཞི་མ་རྟོགས་གཞན་དབང་
འཁྲུལ༔ ང་བདག་འཛིན་པའི་འདྲེ་བོ་ཆེ༔ འགོག་རྒྱ་ཆུད་པའི་བདུད་རུ་
ཏྲཿ དེ་རིང་གྲགས་སྟོང་སྒྲ་ལ་ཉོན༔ ཚོར་དོན་རྣ་བའི་བཅུད་དུ་ལོངས
གཅེས་ འཛིན་ སྒྱུ་ མའི་ ཟག་ ཕུང་ ལ༔ སྣ་ ཚོགས་ འཁྲུལ་ པའི་ རྒྱན་དུ་
བཏགས ང་འོ་སྙམ་པའི་ང་རྒྱལ་ གྱིས༔ ཐིག་ལེ་ མ་ འཁྲུལ་དུ་ ཁར་
འབྱམས༔ དེ་ སྔ་ ཕན་ཆོད་འཁོར་བའི་ཆུས༔ འཁོར་ལོ་ལྔ་པོ་གཡོ་བ་
འདིས༔ ཡང་དག་རིགས་པ་ལྐོག་ཏུ་གྱུརཿ སེམས་ཉིད་ནོར་བུ་འདོམས་
དུ་བྱིང་༔ ཤེས་རབ་ཆུ་བུར་མུན་པས་སྒྲིབཿ ཀྱེ་མ་འཁོར་བའི་འཚང་ལ་
ལྟོས༔ བཟང་ངན་མེད་པ་ཀུན་གྱི་གཞི མཐའ་དབུས་མེད་པ་ཆོས་ཀྱི་
དབྱིངས༔ ངོ་ལྐོག་ བྲལ་བ་ཐིག་ལེའི་མཁའ༔ དབྱིངས་ལ་ནམ་མཁའ་
དབྱེར་མེད་ ལྟརཿ ཀ་དག་རིག་པའི་ངོ་བོ་དེ༔ ཟང་ཐལ་འོད་ཀྱི་རྣམ་
པར་བྷེམ གཟུགས་ཕུང་དབང་གཞུའི་རི་མོ་ཡལ༔ བདེ་སྡུག་ཚོར་བ་
ཉེར་ལེན་སེམསཿ གཉིས་མེད་རྟ་མཆོག་རོལ་པར་ཐིམ༔ ཁྲོ་རྒྱལ་རྔམ་
འཇིགས་ ཞལ་ གདངས་ ལ༔ ངོ་ བོ་ དགྲ་བགེགས་ བསྒྲལ་ བའི་ བམ༔
རྣམ་པར་ཡེ་ཤེས་བདུད་རྩི་རཿ ལྷག་མེད་རོལ་ཅིག་ཁ་རམ་ཁ་ཧི༔ ཨོཾ་
མ་ཎི་པདྨེ་ཧཱུྃ་ཧཱུྃ༔ ཨོཾ་མ་ཎི་པདྨེ་ཧཱུྃ་ཧི༔
ཞེས་གསུངས་ནས་ཐོག་ཟེར་དེ་ཉིད་རུ་ཏྲ་ལ་དབབས་པས་གཟུགས་ཕུང་རི་སྐྱ་



གླིང་རྗེ་གེ་སར་རྒྱལ་པོའི་སྒྲུང་རུ་ཏྲའི་འཕྲུལ་རྫོང་།
མེས་བསྲེགས་པ་ལྟར་གྱུར་ཏེ་ཁྲོ་ཐུང་ཐུགས་ཅུང་ཡེངས་ནས་རྣམ་ཤེས་སྤར་མ་ཐུབ༔ དེ་
ནས་རུ་ཏྲ་ཕྱི་བྲོས་པ་དང་མཉམ་དུ་ཨ་ཁུས་རྫུ་འཕྲུལ་བཤིག་ནས་ཡོད་སྐབས༔ རྒྱལ་
མཆོག་ཡིད་བཞིན་ནོར་བུ་དཔལ་ཟིལ་ དང་ ལྡན་ པ་ ལྷ་ཀླུ་གཉན་གསུམ་གྱི་དམག་
ཚོགས་གྲངས་མེད་པས་བསྐོར་ཏེ་གཤིན་རྗེ་ཆོས་ཀྱི་རྒྱལ་པོའི་སྐུ་དངོས་སུ་གྱུར་ནས་
ཐང་ཆེན་དེ་ཉིད་གཤིན་རྗེའི་གྲོང་ཁྱེར་ལྕགས་སྲེག་གི་ཐང་ཆེན་འབར་བ་དམར་ལ་ཡ་
ང་བ་ལས་མཁན་འཇིགས་སུ་རུང་བ་མང་པོས་ཕྱག་ཆ་འདྲ་མིན་ཐོགས་ཏེ་བསྒྲལ་བའི་
ལས་ལ་བརྩོན་ནས་གཟུགས་དངོས་སུ་བསྟན་པས་རུ་ཏྲ་དེ་གཉིས་རབ་ཏུ་སྐྲག་སྟེ་བདུད་
མཚོ་གྲུ་གསུམ་ནག་པོའི་གཏིང་ལ་བྲོས་ནས་རྒྱུག་ཤོར་བས༔ ལམ་དེར་ཕ་བོང་ཆེན་པོ་
གུར་དཀར་རྒྱང་པ་འདྲ་བ་ཞིང་གི་ངོས་ལ་ཨ་ཁྲོ་གབ་ནས་ཡོད་པ་དང་ཐུག་པས་ཨ་ཁུ་
རབ་ཏུ་བསྔངས་ནས་ལུས་འཁྲི་ལོ་བཀྲོལ་བཀྲོལ་སྤྱན་དམར་ཇེར་ཇེར་ཕ་བོང་དེའི་འོག་
ཏུ་བཙན་འཛུལ་བྱས་པས༔ ཆག་འུ་ལ་རྨ་ཅུང་ཞིག་རེད་ཤོར་ཞིང་ཕ་ཝོང་དེ་འདམ་ལྟར་
རྫིས༔ དེ་གཉིས་ནི་གླིང་སེང་ཆེན་དང་ཨ་ཁྲོའི་དཔལ་ཟིལ་མ་བཟོད་ནས་བདུད་མཚོ་གྲྭ་
གསུམ་ནག་པོར་བྲོས་ཤོར་བའི་སརྒསྟེ་བཅུ་བཞི་པའོ༔ གམ0རྒྱ་རྒྱ༔



གླིང་རྗེ་གེ་སར་རྒྱལ་པོའི་སྒྲུང་རུ་ཏྲའི་འཕྲུལ་རྫོང་།
སརྦབཅོ་ལྔ་པ༔ བདུད་ཀྱི་དྲག་སྔགས་
བཟློག་པར་གྲོས་ལ་འཆམས་པ༔
དེ་ནས་རྒྱལ་མཆོག་ནོར་བུ་དགྲ་འདུལ་དེ་ཉིད་ལ་དགྲ་བླ་ཝེར་མའི་ཚོགས་ཁ་
བ་བུ་ཡུག་ལྟར་འཚུབས་ནས་བཀྲ་སྤུངས་སེ་འོད་ཐིབས་སེ་འདོ་རྗེ་རྐྱང་རྒོད་ཕེར་པོ་དེ་
ཡི་བ་སྤུའི་བུ་ག་རེ་ལ་མཁའ་འགྲོ་བྱེ་བ་ས་ཡས་བསྐོར་ཞིང་མགྱོགས་པའི་སྤུ་རུ་བཅོ་
བརྒྱད་དང་༔ གློ་གཡས་ གཡོན་གཉིས་ལ་ གཤོག་པ་རྒྱང་ཞིང་ཨི་ཧ་ཧ་ལན་གསུམ་
འཚེར་བའི་ཡར་ལྷ་ཡུལ་མར་དམྱལ་བ༔ བར་མི་ཡུལ་དང་བཅས་པས་གསུངས་ཐོས་
འདིས༔ འཕུར་ལ་ཁད་ཧུར་སྒྲ་རེས་ཀྱང་དཔག་ཚད་ཙམ་དུ་མངོན་ངེས་དེའི་སྟེང་དུ་གེ་
སར་ཆོས་ཀྱི་རྒྱལ་པོའི་གཙུག་ཏུ་ཨོ་རྒྱན་པདྨ་འབྱུང་གནས་དངོས་སུ་བཞུགས་ནས་ཉིད་
དང་དབྱེར་མེད་དུ་མཛད་ནས་མཚོ་དེའི་ཁ་ལ་ཆགས་ཐོགས་མེད་པར་རྦབ་རྒོད་སྒྲིལ་བ་
ལྟར་ཁོང་མི་རྟ་གཉིས་ཀ་རྫུ་འཕྲུལ་གྱིས་བྱོན་ཤུལ་ད་ལྟ་ཡང་སྐྱ་ཤ་ལེ་མཇལ་རྒྱུ་ཡོད་པ་
དེ་ཡིས་ཐེ་ཚོམ་མི་དགོས་པ་དང་༔ དེ་ནས་རྒྱལ་མཆོག་ཡིད་བཞིན་ནོར་བུས་མདའ་
ལྟོང་མཚོ་དེ་ཡི་ཁ་ནས་སྤྲད་ཅིང་ཁམས་གསུམ་ཟིལ་གནོན་གྱིས་གླུ་འདི་བདུད་འདུལ་
སེང་གེའི་འཇིགས་སྒྲ་ལ་དྲངས་ཏེ་གསུངས་སོ།
ཨོཾ་མ་ཎི་པདྨེ་ཧཱུྃ་ཧཱུྃ ལྷ་མཁྱེན་ནོ་ཟངས་མདོག་དཔལ་རི་ནས༔
དབང་དྲག་རིག་འཛིན་ཐོད་ཕྲེང་རྩལ༔ དེ་རིང་སྐྱེས་བུའི་གྲོགས་ལ་བྱོན༔
སུམ་ཅུ་རྩ་གསུམ་ལྷ་ཡུལ་ནསཿ སངས་རྒྱས་སྟོང་དང་རྩ་གཉིས་མཁྱེན



གླིང་རྗེ་གེ་སར་རྒྱལ་པོའི་སྒྲུང་རུ་ཏྲའི་འཕྲུལ་རྫོང་།
དེ་རིང་སྐྱེས་བུའི་གྲོགས་ལ་བྱོན༔ ཁྲག་ཞག་འཁྲུག་པའི་རྦ་ཀློང་ནས༔
བཀའ་སྲུང་ མ་མགོན་ལྕམ་དྲལ་མཁྱེན༔ དེ་རིང་སྐྱེས་བུའི་གྲོགས་ལ་
བྱོན ཁོ་རེ་ཉོན་དང་རུ་ཏྲ་གཉིསཿ རེས་འགའ་འཇིག་རྟེན་ཟ་མདོག་
བྱེད༔ རེས་ འགའ་ རྒྱ་ མཚོའི་ གཏིང་ ལ་ བྲོས༔ ད་ དཔའ་བོ་ ཁ་ བཤད་
སྡར་མ་ཝ ཨ་ཁྱུང་མི་ཁྱུང་རུ་ཏྲ་ཁྱོད༔ དེ་རིང་རྒྱ་མཚོའི་ཁ་ལ་ལོངས
ང་ འདྲ་ འཛམ་གླིང་སེང་ཆེན་རྒྱལ གོང་མ་ལྷ་ནས་ཆེད་དུ་བསྐོས༔
སྲིད་པ་འདི་ཡི་མངའ་བདག་ཡིན༔ སུམ་ཅུ་རྩ་གསུམ་ལྷ་གནས་ནས
ལྷ་བུ་དམ་པ་ཏོག་དཀར་ཡིན༔ སྔོན་དུས་ཁྱོད་ཀྱི་སྐྱེ་སྲིད་ལས༔ རུ་ཏྲ་
ཐར་པ་ནག་པོ་དེསཿ ལོངས་སྐུའི་རི་ཡི་རྩེ་མོ་ནས༔ སྲིད་གསུམ་ལྷ་འདྲེ་
བྲན་དུ་བཀོལ༔ སངས་ རྒྱས་ བཀའ་ ཡི་བདེན་ཚིག་ ལཿ ཁྱད་ གསོད་
བཀའ་འདས་དམ་ལོག་ཁྱོད༔ དེ་དུས་ང་ཉིད་གདན་ཁྲི་བཅསཿ འཇིག་
རྟེན་མི་ཡི་ཡུལ་དུ་འཕངསཿ འཁོན་ཆེན་ལས་འབྲས་ཤ་ལེན་ཡོད༔ དེ་
རྗེས་ གུ་རུ་དྲག་པོ་རྩལ༔ དམར་ནག་མེ་ཡི་ཕྲེང་ བ་ཅན༔ རྟ་མགྲིན་
ཁམས་ གསུམ་ ཟིལ་ གནོན་ སྐུ༔ སྟོང་ ཆེན་ དབྱིངས་ ནས་ འོད་ སྐུར་
བཞེངསཿ གཏུམ་དྲག་ཕག་མོ་ཁྲོས་ནག་དང་༔ ཐབས་ཤེས་དམོད་པའི་
དྲག་སྔགས་དེསཿ ཁྱོད་ལུས་སྒྱུ་འཕྲུལ་ཕུང་པོའི་ཁམས༔ བྲག་རི་ཐོག་
གིས་ གཏོར་ འདྲ་ བྱསཿ རྣམ་ཤེས་ ཞིང་ ལ་དྲངས་མོད་ ཀྱང་༔ སྡིག་
83



གླིང་རྗེ་གེ་སར་རྒྱལ་པོའི་སྒྲུང་རུ་ཏྲའི་འཕྲུལ་རྫོང་།
དང་ཉམས་པའི་ཚོགས་ངན་དེསཿ སླར་ཡང་སྡིག་གཟུགས་ཤན་ལུས་
ཐོབ༔ ཡུལ་ཆེན་རེ་ཡིས་མ་ཚིམས་ནསཿ ཁ་ནས་བཀྲེས་པའི་མེ་ལྷབ་
འབརཿ ཁོང་ནས་གདུག་པའི་དུག་གཟེར་འཚུབསཿ སྣ་ནས་གཏི་མུག་
མུན་ནག་འཐིབས༔ མི་ལྤགས་སྟོང་གི་ཐུལ་པ་གྱོན༔ བདུད་ཁྲོ་འབར་
བ་ལག་ན་ཐོགསཿ འཇིག་རྟེན་ཟ་བའི་བདུད་རྒན་ཁྱོད༔ ཇོ་རུ་གཡོག་
པོ་འོང་ལེ་ཡིན༔ དཔོན་པོ་སེང་ཆེན་དགྲ་འདུལ་ཡོད༔ འབྲུག་མོ་ཇ་མ་
ཁྲིད་ནས་ཡོད༔ ལྷ་ལྕམ་སྒྲོལ་མ་དཀར་མོ་དེ༔ སེང་འབྲུག་སྟག་རྩེའི་
ནང་ལ་ཡོད༔ དཔའ་མེད་སྟོང་སྒྲ་ཁ་དང་འདྲ༔ ཕ་བོང་དིལ་ཡག་ཆུང་ངུ་
ཙམ༔ ཤ་ཁྲག་ཟོས་པའི་སྟོབས་ནག་དེས༔ ཡར་མར་འཕེན་པའི་ཤེད་
པོ་ཆེ༔ དེ་རིང་མེད་པ་ཅི་ལ་རེད༔ དཔའ་མེད་རྒྱ་མཚོའི་འོག་ལ་བྲོས༔
སྐྱབས་དེ་ལ་རེ་བ་ཤ་རེ་ཚ ང་ལ་འཇིགས་སྐྲག་དགོས་པ་མེདཿ ཨ་ཤ་
ཟ་ བའི་ ཉམ་ཆུང་ཡིན༔ རྒྱལ་ ཁམས་འགྲིམས་པའི་མུ་ཏོ་ ཡིན༔ རེས་
འགའ་རི་ཡི་ཁྲོད་ལ་འགྲིམ༔ ལྡུམ་ རྩྭ་ཟ་བའི་ བྱ་བྲལ་ཡིན༔ གླིང་གི་
དགའ་སྟོན་རྟ་རྒྱུག་དུས༔ རྟ་གཡར་བྱེད་པའི་གཡོག་པོ་ཡིན༔ གླིང་ཚོ་
དྲུག་ལྷ་སྡེ་དཀར་མོ་ཡིས༔ དཔའ་རྟགས་མདའ་འབེན་བཞག་པའི་དུསཿ
སྐྱེར་མདའ་བཀུག་པའི་བྱིས་པ་ཡིན༔ ཉོན་དང་རུ་ཏྲ་ལས་ངན་གཉིས
སྔོན་བསགས་འབྲས་བུ་མ་སྨིན་ན༔ རྒྱལ་བའི་བཀའ་ཡིས་ཚད་མ་



གླིང་རྗེ་གེ་སར་རྒྱལ་པོའི་སྒྲུང་རུ་ཏྲའི་འཕྲུལ་རྫོང་།
རྫུན༔ བདེན་ཚིག་རྣ་བར་མི་འགྲིམས་ཀྱང་༔ འཇིག་རྟེན་མཐུན་འཇུག་
གཏམ་དན་གྱིས༔ འབའ་གན་མཐའ་དེ་མནའ་ཡིས་མནན༔ ཕྱིན་ཆད་
ཕར་དགྲ་ཚུར་གཤེད་སོགས༔ སྤང་ལ་དགྲ་བོ་གཉེན་དུ་བཟོ༔ དེ་འདྲ་
ཐུགས་ལ་ལེགས་གྱུར་ན༔ གཏམ་མང་ཁ་འབྱམས་དགོས་པ་ཆུང་༔
དེ་བས་སྙིང་གཏམ་ལོགས་ན་མེད༔ ཨོཾ་མ་ཎི་པདྨེ་ཧཱུྃ་ཧི༔
ཞེས་གསུངས་ནས་དལ་གཅིག་བཞུགས་པས་དེ་མ་ཐག་ཏུ་མི་འདུག་པསཿ སེང་
ཆེན་གྱིས་ཕྱིར་གཟིགས་པས་དཔའ་ཐུལ་དྲུག་པོས་རྒྱ་མཚོ་ལ་མཉམ་པོར་མ་ཆོད་ཀྱང་
མ་བཟོད་ནས་སྲོག་ལ་མ་ལྟོས་པར་ཤི་ལྕེབ་ལྟ་བུའི་འབོག་རབ་བཙུགས་པར་བཤམ་
པས་འཛམ་གླིང་མི་ཡི་ཉི་མ་ཁོང་གིས་ད་ཁྱེད་རྣམས་ཚུར་མ་ཡོང་ནས་མཚོ་དེ་ལེགས་
པར་མདའ་ལྟོང་སྤྲད་ནས་བསྐོར་དང་༔ རིང་པོར་མི་འགོར་བར་རུ་ཏྲ་གབ་ཁུང་ཕུད་
ནས་ ཡོང་བས་ གཟོབ་གསུངས་ པས་ ཐམས་ཅད་ ཀྱིས་ དེ་ལས་ མི་འདུག་ པའི་ གྲོས་
འཆམས༔ དེ་མ་ཐག་ཏུ་ཞི་བས་མི་འདུལ་བར་དགོངས་ནས་རྒྱལ་ཀུན་ཡེ་ཤེས་གཅིག་
བསྡུས་གུ་རུ་དྲག་པོ་རྩལ་སྟག་ཤམ་རུས་རྒྱན་ལས་མེད་པ༔ སྐུ་མདོག་སྨུག་ནག་ཞལ་
གཅིག་ཕྱག་གཉིས་སྐུ་སྨད་རྡོ་རྗེ་གཞོན་ནུ་ཚ་དབལ་དམར་ལ་ཡང་ཟི་ར་ཁྲོ་ཁྲོའབར་
བ་ཞིག་གིས་ད་འདི་འདྲ་བྱམས་སྐྱོང་གིས་རུ་ཏྲ་མི་ཐུལ་གསུངས་ནས་བླ་མ་དྲག་པོ་རྩལ་
གྱི་སྡིགས་མཛུབ་ཅིག་སྒྲེང་བས་མེ་མཚོན་གྱི་ཚོགས་གནམ་ས་གང་བ་འཕྲོས་པས༔ རྒྱ་
མཚོ་དེ་ཡི་འགྲམ་རྡོ་སྐྱ་སྒར་གྱི་བྱུང་བས་དེ་མ་ཐག་ཏུ་ཆུ་གནས་འདྲ་མིན་སྣ་ཚོགས་
བསམ་གྱིས་མི་ཁྱབ་པ་ཤིག་ཤིག་ཏུ་བྱེད་པ་དེ་རྣམས་དབང་དྲག་ཀཱི་ལ་ཡས་མི་འཇིགས་
པའི་ཕྱག་རྒྱས་སྐྱབས་པར་མཛད་ཅིང་སླར་སྡིགས་མཛུབ་ཀྱི་རྩེ་ནས་ལྷ་ཡི་བདུད་རྩི་



གླིང་རྗེ་གེ་སར་རྒྱལ་པོའི་སྒྲུང་རུ་ཏྲའི་འཕྲུལ་རྫོང་།
དཀར་དམར་བབས་པས་སྲོག་ཆགས་དེ་རྣམས་མི་འཆི་བར་བྱས་སོ༔ དེ་བདུད་རྒྱལ་
བློན་ཚང་མས་གོ་གྱོན་མཚོན་ཐོགས་ཏེ་ བློན་ཆེན་གཤིན་རྗེ་ངོ་ནག་དང་ སྙབས་པ་
ལག་རིང་གཉིས་པོ་ཕ་བོང་སྟེང་ལ་བུད་ཅིང་ཕྱོགས་བཞིར་མདའ་ རེར་ རྫོངས་བས་
མདའ་གཅིག་དུམ་བུ་གཉིས་སུ་ཆག་ཅིང་མགོ་བོ་ལ་ལྷུང་༔ གཞུ་དེ་འཆང་ཟུང་ནས་
ཆག་ཅིང་མི་ལེགས་པ་མང་བས་སེམས་ཅུང་མི་བདེ་བར་གྱུར་རོ༔ དེ་ནས་ཐེའུ་རང་
དཀར་ནག་ཁྲ་གསུམ་གྱི་ཐུགས་ཤིན་ཏུ་འཁྲུགས་ཤིང་ཨག་ཙམ་འདར་ཤིག་ཤིག་སྐུ་
གཅེར་བུ་སྨད་དུ་མི་ལྤགས་ཀྱི་ཤམ་ཐབས་རྔམ་སྟབས་སུ་གསོལ་ཏེ་ནམ་མཁའ་ལ་ཇ་
ཡུན་ཙམ་ཀུན་གྱིས་མཐོང་བར་བཞུགས་ནས་བསྐྱེད་རིམ་བཀྲ་ཆེམས་ཆེམས་མཛད་
ཅིང་སྡིགས་མཛུབ་གླིང་གི་ཕྱོགས་སུ་ཡུག་ཡུག་མང་དུ་བྱས་པས་གླིང་དཔའ་ཐུལ་རྣམས་
ཀྱི་གཟིམ་གུར་དགྲ་བླ་ཁྱུང་ཆེན་དེ་ཡི་སྟེང་ལ་རླུང་སྤུ་གྲི་རེག་གཅོད་དགུ་བརྩེགས་ཞིག་
འུར་སྒྲ་དང་ཆེམས་སྒྲ་འཇིག་རྟེན་ཡམ་ཡོམ་ཤིག་ཤིག་གྱུར་པ་ཞིག་བཏང་གཟིམ་གུར་
དེ་གཏོར་ལ་ཁད་དུ་གྱུར་པས༔ ཁྲོ་རྒྱལ་རྟ་མགྲིན་ནག་པོའི་དངོས་སྤྲུལ་ཨ་ཁུ་ཁྲོ་ཐུང་
དཔའ་བོ་ཁྲག་ཐུང་རྒྱལ་པོ་དེ་ཉིད་ཀྱིས་རླུང་ཁུག་གསུམ་བཟུང་བས་ད་དུང་རླུང་སྒྲ་
འབྲུག་སྟོང་གྲགས་པ་ལྟར་འུར་བྱུང་བས༔ ཡང་ཁྲོ་ཐུང་གིས་དེ་མ་ཐག་ཏུ་བྱ་རྒྱལ་ཁྱུང་
ཆེན་ནམ་མཁའ་ཁྱབ་ཅིང་གཡས་གཡོན་གཤོག་པ་ཕ་ལམ་འབར་བའི་རེག་གཅོད་སྤྲུལ་
ཏེ་གཟིམ་གུར་དེ་བྱ་མར་སར་གྱི་སྒོ་ང་རུམ་པ་ལྟར་བྱས་ནས་རླུང་གི་སྒྲ་དེ་སྦྲང་བུའི་སྐད་
ཙམ་ཡང་མེད་པར་བྱས་སོ༔ དེ་ནས་དཔའ་ཐུལ་རྣམས་ཀྱིས་ཁྱུང་ལ་གཟེངས་བསྟོད་
བྱས་མཐའ་ཨ་ཁུའི་སྤྲུལ་པ་བཤིག་པར་ཐམས་ཅད་ཧ་ལས་སོ༔ དེ་ནས་དེ་མ་ཐག་ཏུ་ཁྲོ་
ཞུན་གྱི་ཁང་པ་དབྱིབས་དགུ་སྦྲེལ་བརྩེགས་སྟོང་ཙམ་ཡོད་པ༔ རིམ་དགུའི་ལྕགས་རི་ཁྲོ་
ཞུན་དམར་ནག་ལ་ལི་ཞུན་མས་བྱུག་པ་སྒོ་ཆེན་བཞི་ལ་གནམ་ལྕགས་ཕ་ལམ་ཁོ་ནས་
ལས་བྱེད་པ་ཙམ་སུམ་ཅུ་ཙམ་ཡོད་པ༔ ཤར་སྒོ་ལ་ལྕགས་ཀྱི་དྲ་མིག་གྲུ་གསུམ་ནག་



གླིང་རྗེ་གེ་སར་རྒྱལ་པོའི་སྒྲུང་རུ་ཏྲའི་འཕྲུལ་རྫོང་།
པོ་རེའི་ནང་སྟག་མོ་མི་ཟན་དམར་ནག་མགོ་དགུ་པ་ལུས་བོངས་ཆེ་བ་མཆེ་བ་གཙིགས་
པ་བ་སྤུ་རེ་ལ་མེ་སྔོ་མེར་མེར་འབར་བ༔ ལྷོ་སྒོ་ལ་ཟངས་ཀྱི་དྲ་ཕྱེད་ཟུར་གསུམ་པའི་
ནང་བསེ་ཡི་གདོང་ཅན་ལུས་བོངས་ཆེ་བ་ལྕགས་ཐག་དགུ་སྦྲེལ་གྱིས་བཏགས་པ༔
ནུབ་སྒོ་ལ་ལི་ཡི་དྲ་ཕྱེད་ནས་རབ་ཏུ་རྔམ་པའི་དོམ་ནག་སྙིང་དཀར་མགོ་གསུམ་པ་མི་རོ་
འབྲད་ཅིང་ལི་ཐག་དགུ་སྦྲེལ་གྱིས་བཏགས་པཿ བྱང་སྒོ་ལ་ལྕགས་ཀྱི་ཁྱི་མོ་མགོ་ལྔ་
པ་མི་སྐྱེས་ལེན་བུ་སྦྲེལ་ནས་བཏགས་པ༔ འོབས་རིམ་པ་དགུ་ཡི་ནང་རྡོ་སོལ་གྱི་མེ་
དམར་ནག་ གིས་ གང་ བ༔ ལྕགས་ རི་ དགུ་སྐོར་ ཡོད་ པའི་ལྕགས་ རི་ རེ་ ཡི་ནང་ལ
ལྕགས་ཁང་དགུ་སྦྲེལ་བརྩེགས་གསུམ་པ་ཆུང་ངུ་རེ་ཡི་ནང་ལ༔ སྒོ་སྲུང་སྲིན་པོ་ཤ་
ཟན༔ དཔའ་བོ་ཆེ་རྣོན༔ ཡ་མ་གུང་རྗེ༔ སྟོང་གསུམ་ཁ་འདེབསཿ ཡ་མེད་སྲོག་གཅོད༔
རྡོ་རྗེ་རབ་འབར༔ དཔའ་བོ་ལག་སྟོང་༔ ཡཀྵ་འབར་བ གློག་འོད་མེ་འབར༔ བཅས་
དུག་སྦྲུལ་དང་སྦལ་པའི་གཡང་གཞི་ལྤགས་གསར་རྙིང་གི་གོས་གྱོན་ཞིང་ཁྲམ་ནག་མེ་
འབར་ལག་ཏུ་ཐོགས་པཿ མི་ནག་འཇིགས་སུ་རུང་བ་ཡ་ཁ་ཤོ་བ་མ་མཆུ་རིང་བ་ལྔ་བ་
བྲང་ལ་ཐུག་པ་ལག་གཡས་གཡོན་མི་སྙིང་དམར་ཙ་རེ་འབྲད་པ་འདུག ཨ་ཁྱུང་ཀེ་
རུས་འཁོར་ཤ་ཟ་སྟོང་གིས་བསྐོར་ཏེ་གཟིམ་ཤག་དམུ་བདུད་ཀུན་འདུས་དྲག་པོའི་ཕོ་
བྲང་དེར་སྟག་གཟིག་གཡི་སྤྱང་གི་གདན་ལ་སུམ་བརྩེགས༔ དོམ་དྲེད་འཕར་སྤྱང་གི་
གདན་ལ་དགུ་སྦྲེལ་མི་སྐྲ་འཐག་པའི་གདན་ནག་སྟེང་ཕག་ནག་གི་སྤུ་དང་སྦལ་ཁྲག་
གིས་སྦྱར་བ་དགུ་རིམ་སྟེང་ན་བདུད་མོ་ཟ་བ་ཁ་ཆེ་ལ་འཁོར་བཅུ་ཡིས་བསྐོར་ཏེ༔ ཨ་
ཁྱུང་གི་འགྲམ་དེར་ལག་ན་མི་སྙིང་དང་ཤིང་འབྲས་སྤག་ཅིང་གསེར་ཕོར་ནང་ལ་མི་
སྟོང་བསད་པའི་སྙིང་ཁྲག་དང་མངར་རིགས་སྤག་སྟེ་གསོལ་བ༔ ཝ་བ་དམར་ནག་ཡོད་
པ་ཅན་དེས་ཨང་དུ་ཏྲི་མ་ས་ལེ་འདུ༔ ཟེར་བའི་སྔགས་ཅུང་འདོན་པ༔ བློན་ཆེན་རྡོ་རྗེ་



གླིང་རྗེ་གེ་སར་རྒྱལ་པོའི་སྒྲུང་རུ་ཏྲའི་འཕྲུལ་རྫོང་།
དགྲ་འདུལཿ གུང་རྗེ་མཚལ་སྟག ཁྲ་མགོ་མིག་སྟོང་༔ མདའ་སྐྱེན་དཔའ་བོ༔ ཁྲི་ཐུབ་
ཡ་མེད༔ རབ་ གཏུམ་གློག་འོད༔ དམར་ནག་མེ་འབར༔ རྔམ་པ་ལག་རིང་༔ དྲག་པོ་
མིག་དམརཿ དངོས་མེད་སྟོབས་རྗེ༔ དགྲ་བོ་ཐོག་འབེབསཿ རབ་གཏུམ་ངོ་ནག་བཅས་
ཀྱི་མགོ་བོ་ལ་ སྦལ་ཤུན་ གོན་ པ་ ལུས་ ལ་ཆུ་སྲིན་དང་དུག་སྦྲུལ་ གྱི་གོས་གྱོན་པ༔
སྐེད་ལ་སྤུ་གྲི་དང་༔ བདུད་ ཁྲམ དགྲ་ སཿ གྲི་གུག རྒྱ་ཟོརཿ མདུང་ མོ༔ ལྕགས་ ཀྱི་
ཁུག་རུ༔ རྨུ་ལྕགས་ཀྱི་བེར་ག ཞགས་ནག་རུ་འཛིན་ཐོགས་པ་བཞི་བཅས་དཔའ་ངར་
བའི་ངང་ནས་མི་ཤ་དང་མི་ཁྲག་གསོལ་ཞིང་ཧེ་ཧེ་གླིང་ཕྲུག་ཇོ་རུ་ངོ་ནག་ལ་སྤྲང་ཕྲུག་
གིས་བསྐོར་ཏེ་དེ་རིང་འབོད་མི་དགོས་དགྲ་བོ་ཚེ་ཟད་སྲིན་པོའི་སྒོ་རྩར་སླེབས༔ དོན་
རྒྱལ་བློན་ཞལ་ལྕེ་དར་ལུགས་ལ་ཟེར་ནས༔ ཇོ་རུ་ཟེར་བ་གོ་རྒྱུ་ལས་མཐོང་མ་མྱོང་བ་
དེ་རིང་མཐོང་རྒྱུ་རེད་ཟེར་ནས་ཤིན་ཏུ་དགའ་སྟེ་འདུག་གོ༔ མི་ཁྱུང་རུ་ཏྲ་དེས་ཁོ་རང་
གིས་ འཁོར་ རབ་ གཏུམ་ དཔའ་ བོ༔ གཤིན་ རྗེ་ ངོ་ནག༔ སྙབས་ པ་ ལག་ རིང་ ༔ སྟོང་
གསུམ་ སྐད་ ཐོས༔ ཤ་ ཟ་ མཆེ་ རྣོན༔ དཔའ་བོ་ བདུད་ རྗེ༔ ཁྲོ་ ཆེན་ འབར་ བ༔ ཡུམ་
བདུད་བཟའ་རྒན་མོ༔ ཡབ་བདུད་ རྗེ་འབར་བ༔ སྲིང་མོ་ཁྲག་མིག་མ༔ བདུད་བཟའ་
ཀླུ་འོད་འབར་མ༔ སྲས་དགྲ་འདུལ་དཔའ་བོ་བཅསཿ གཟིམ་ཤག་རྔམ་པ་ཐོག་སྡུག་རྨུ་
བདུད་འདུ་བའི་བ་གམ་དེར་མྱུར་བར་འཛོམས་ནས་དེ་རིང་བྱ་བ་མི་ལེགས་པ་མང་དུ་
བྱུང་༔ བླ་གནས་ཀྱི་ཕ་བོང་གཏོར་བ་དང་༔ ཝ་བྲོས་བྱས་པ་སོགས་ངོ་ལྐོག་མ་གསང་བ་
བརྗོད་པས༔ དེ་དག་གིས་དེ་རིང་འབོད་མི་དགོས་དགྲ་བོ་སྒོ་ ལ་ སླེབས༔ བསད་མི་
དགོས་ཤ་སྐལ་ལག་ཏུ་འཕྲོད༔ ལྷ་དབང་ཕྱུག་འབར་བའི་ཐུགས་རྗེ་དང་༔ རྒྱལ་བློན་ཚོ་
ཞལ་ལྕེ་དར་ལུགས་ལཿ ཟེར་ནས་དགའ་བའི་ངང་དེར་ཤ་ཟ་རྐན་སྒྲ་ཐགས་སེ་ཁྲག་
འཐུང་ཧུར་སྒྲ་ཉི་ལེ་རང་རང་གིས་འཁོར་གསུམ་ནི་བསྐོར་ཏེ་བསྡད་ཡོད་སྐབས༔ མི་
ཁྱུང་རུ་ཏྲ་དེས་ད་འདི་ཚོ་སྐྲག་མི་ཤེས་པས་ལེན་པར་འདུག ད་ནི་ཐེའུ་རང་བླ་མ་



གླིང་རྗེ་གེ་སར་རྒྱལ་པོའི་སྒྲུང་རུ་ཏྲའི་འཕྲུལ་རྫོང་།
དྲག་པོ་མེ་འབར༔ སྟོང་གསུམ་འགུགས་བསྒྲལ༔ དམར་ནག་མེ་ཕྲེང་བཅས་ལ་མོ་དང་
དགོངས་པ་ལེགས་ཉེས་ཞིག་གཟིགས་ཐུབ་ཞུ་དགོས་བསམས་ཏེ་ཁ་དར་ནག་པོ་ལྷོ་
སྤྲིན་འཚུབས་པ་དེ་ཡི་ནང་དུ་ནོར་བུ་རིན་པོ་ཆེ་སྣ་བདུན་བཏུམ་སྟེ་ཕུལ་ནས་ཞུས་པ༔
ཨེ་ ཨེ༔ གསོན་དང༌ བླ་མ་འགྲན་མེད་ གསུམ༔ དེ་རིང་ཞུ་རྒྱུ་
འདི་འདྲ་ཡོད༔ ཁ་སང་ཉིད་ཀྱི་ལུང་བསྟན་ལྟར༔ ཕ་བོང་གཡག་ནག་
ལངས་འདྲ་ལཿ ངེད་གཉིས་དངོས་མེད་ཐིམ་པའི་དུསཿ གླིང་ཕྲུག་ཇོ་རུ་
ངོ་ནག་དེ༔ བློན་ཆེན་དྲུག་ གིས་ཡོངས་བསྐོར་ནས༔ ཕ་བོང་ཨ་ལོང་
ལྟར་ རུ་ བསྐོརཿ དང་ པོ་ མདའ་ སྐྱེན་ འདན་ མ་ དེས གློ་ བུར་ མདའ་
གཅིག་ སྤྲིངས་ནས་བྱུང་༔ བླ་ གནས་ ཕ་ ཝོང་ ཐ་ རེ་ གཏོར༔ དེ་མཉམ་
འདན་མས་གདོང་བཀག་ནས གླུ་ལེན་མཉམ་དེར་མདའ་སྤྲིངས་པས༔
འུར་སྒྲ་འབྲུག་ སྟོང་ གྲགས་པ་བྱུང་༔ མདེའུའི་རྩེ་ལ་མེ་དཔུང་འབར༔
ཨ་ཁྱུང་ཀེ་རུའི་སྙིང་ལ་ཕོག༔ ཡུད་ཙམ་ཅི་ཆ་མེད་པར་སོང་༔ དེ་རྗེས་
གཡུ་ལྷ་དཔའ་བོ་དེས མདའ་ལྟོང་སྤྱད་ཅིང་ཁ་ཕོ་ཅན༔ དཔའ་ལ་ངར་
རྒོད་ཆེ་བ་འདུག དེ་རྗེས་ཨ་སྟག་ཀླུ་མོ་དེས མདའ་སྟོང་སྤྲད་ཏེ་དྲག་
རྩལ་ཅན༔ ཨ་ཁྱུང་ཀེ་རུས་དུག་རླངས་དེ གཡུ་ལྷ་ཨ་སྟག་གཡས་
གཡོན་འགྱེལ དེ་ རྗེས་ཤན་རྒོད་མེ་རུ་དེས ངེད་ གཉིས་ གདོང་ལ་
མཉམ་བཀག་བྱུང་༔ ཨ་ ཁྱུང་ཁོང་གིས་ལག་གཡས་པསཿ བཟུང་ནས་
89



གླིང་རྗེ་གེ་སར་རྒྱལ་པོའི་སྒྲུང་རུ་ཏྲའི་འཕྲུལ་རྫོང་།
ནམ་མཁའི་མཐོངས་ ལ་ བསྐོརཿ རྣམ་ཤེས་མར་མེ་འདས་ལ་ཉེ༔ དེ་
རྗེས་ཁྲོ་ཐུང་དཔའ་བོ་དེས༔ ཁ་ཕོ་བསྡམ་ཞིང་རྫུ་འཕྲུལ་ཅན༔ དགའ་
བདེ་ཟེར་བའི་མི་ནག་ཞིག ཕ་ལོང་སོར་རྡོ་འཕངས་ནས་བྱུང་༔ ཁོང་
གི་སྙིང་དཀྱིལ་མེ་ལོང་ལཿ ཕོག་ཀྱང་གནོད་ཚབས་ཆེན་མ་བྱུང་༔ དེ་
རྗེས་ཇོ་རུ་ངོ་ནག་དེས༔ སྤྲུལ་པ་ཆོས་ཀྱི་རྒྱལ་པོ་དངོསཿ འདོ་བ་རྐྱང་
རྒོད་ཕེར་པོ་དེས༔ ཧཱི་སྒྲ་དང་བཅས་བ་སྤུ་ལ མཁའ་འགྲོ་བྱེ་བ་ས་ཡ་
འགྱེད༔ ལས་མཁན་འབུམ་དམག་འཁོར་གྱིས་བསྐོརཿ ཐང་ཆེན་པདྨ་
གཡང་འཁྱིལ་ དེ༔ ལྕགས་ སྲེག་ ས་ གཞི་ཆེན་པོར་ གྱུར བསྒྲལ་བའི་
ལས་ལ་བརྩོན་ནས་འདུག ཡང་དག་དོན་གྱི་ཞུ་ཚིག་ལ༔ དེ་ཡི་མགོན་
སྐྱབས་དྲག་རྩལ་ཅན༔ པད་འབྱུང་དམར་ནག་དྲག་ཏུ་ཁྲོསཿ སྐུ་སྨད་
དབལ་སོ་མེ་དཔུང་འབར༔ སྟག་ཤམ་རུས་རྒྱན་སྤྲས་པ་ཞིག ཧཱུྃཕཊ༔
སྒྲ་ཡིས་སྟོང་གསུམ་གཡོ༔ ཕྱག་ན་མེ་མཚོན་དུག་ཟེར་འབར༔ དེ་ཡིས་
སྡིགས་ མཛུབ་ སྒྲེང་ བ་ ལས༔ བདུད་ མཚོ་ གྲྭ་ གསུམ་ ཡུ་ མེད་ བྱས
བདག་གཉིས་དཔལ་ཟིལ་མ་བཟོད་ནས༔ སླར་ཡང་རང་གནས་ལོག་
དགོས་བྱུང་༔ དེ་རྗེས་ལ་གཅོད་ནས་འོང་ངེས་པསཿ དེའི་གདོང་ལངས་
སུ་དགོས་ལྟ་བ་དང་༔ འཕྲལ་དུ་དམག་མང་གྲོན་མི་གྲོན༔ ཕུགས་སུ་ཇོ་
རུ་གསོད་མི་གསོད༔ ད་ལན་ལུང་བསྟན་གསལ་པོ་གནང་༔ ཨོཾ་མ་



གླིང་རྗེ་གེ་སར་རྒྱལ་པོའི་སྒྲུང་རུ་ཏྲའི་འཕྲུལ་རྫོང་།
དྲི་མུ་ཡེ་ས་ལེ་འདུ༔
ཞེས་ཟེར་ནས་ཕྱག་དང་བཅས་པས་དར་དང་སྣ་བདུན་བཅས་ཕུལ་བས༔ ཐེའུ་
རང་དཀར་པོའི་བླ་མ་དྲག་པོ་མེ་འབར་དེས་བསྐྱེད་རིམ་ཆེམས་ཆེམས་མི་ལྤགས་ཀྱི་
གཡང་གཞི་བཏིང་ནས་ཤ་ཆེན་དང་ར་ཚིལ་དཔག་མེད་གསུར་དུ་བཏང་ཞིང་མོ་བརྡར་
གྱི་ལྷ་འབོད་འདི་ལྟར་གསུངས་སོ༔
ཨ་ ལ་ ཧུ་ ཡེ་ དུ་ ཏྲེ་ མུ༔ ནམ་ མཁའ་ སྤྲིན་ གྱི་དབྱིངས་ རུམ་ནས༔
གློག་ཞགས་འཁྱུག་པའི་ཡང་སྟེང་ནསཿ ཕོ་བྲང་ཕྱོགས་ལས་རྒྱལ་བ་
ནས༔ ལྷ་ཆེན་དབང་ཕྱུག་འབར་བ་རྩལ༔ ཡུམ་མཆོག་ཨུ་མ་དེ་ཝཱ་དང་༔
འཁོར་དུ་ལས་མཁན་དཔག་ཏུ་མེད༔ དེ་རིང་སྤྱན་འདྲེན་མངོན་ཤེས་
སྟོན༔ ལྷ་ཀླུ་སྲིན་དམུ་བདུད་བཙན་བཅསཿ ལེགས་ཉེས་མོ་པྲ་གསལ་
བ་རྣམས༔ དེ་ རིང་ མ་ ནོར་ མངོན་ཤེས་ སྟོན གཞན་ ཡང་ ཐེའུ་ རང་
དཀར་ནག་ཁྲ དེ་རིང་སྤྱན་འདྲེན་མངོན་ཤེས་སྟོན།
ཞེས་ཟེར་ནས་དུང་ཕྱོགས་འབར་བ་དགུ་ལག་ཏུ་ཐོགས་ཏེ་ཧབ་འདེབས་ཅིང་སྒྲིལ་
བས་མོ་འདི་ལྟར་བབསཿ ལྷོ་ཡི་ཕྱོགས་ནས་རླུང་ཆེན་ལངས༔ ནུབ་ཀྱི་ཕྱོགས་ནས་ལྗོན་
ཤིང་ བཅག ཟེར་ བར་ བབསཿ སྟོང་ གསུམ་ འགུགས་ སྒྲལ་ དེསཿ ལྕགས་ ཁང་ ཟུར་
གསུམ་ཁ་སྦྱར་གྱི་ནང་ནས་མངོན་ཤེས་འཕྲུལ་གྱི་ཇུ་ཐིག་དེ་ཚུར་འཐེན་ནས་ལན་དགུ་
གཡུགས་པས༔ རི་རབ་ཁ་ཡི་ཁྱུང་ཆེན་དེས༔ རྒྱ་མཚོ་ཀླུ་སྦྲུལ་སྲོག་དབུགས་ལེན༔ ཟེར་
བ་བབསཿ ཐེའུ་རང་ནག་པོའི་བླ་མ་དམར་ནག་མེ་འབར་དེ་ཡིས་མི་སྐྲའི་ལན་བུ་དགུ་
ཡིས་མོ་བཏབ་པས༔ ལྷོ་ཡི་གཡུ་འབྲུག་འཇིགས་སྒྲ་སྒྲོགས ཐོག་སེར་རྔམ་པས་ཕོ་



གླིང་རྗེ་གེ་སར་རྒྱལ་པོའི་སྒྲུང་རུ་ཏྲའི་འཕྲུལ་རྫོང་།
བྲང་འཇིག་ཟེར་བར་བབས་པསཿ བླ་མ་གསུམ་གྱི་མོ་དང་དགོངས་པ་ཤིན་ཏུ་མི་ལེགས་
པས་མྱུར་བར་གོ་གྱོན༔ མཚོན་ཐོགས་ཏེ་ཤར་སྒོ་ལ་ རབ་ གཏུམ་དཔའ་བོ༔ ལྷོ་ སྒོ་ལ་
གཤིན་རྗེ་ངོ་ནག ནུབ་སྒོ་ལ་དཔའ་བོ་བདུད་ རྗེ བྱང་སྒོ་ལ་ཁྲོ་ཆེན་འབར་བ་བཅས་
ཀྱིས་བསྐོར་བ་དགོས་གསུངསཿ ད་སྙབས་པ་ལག་རིང་༔ སྟོང་གསུམ་སྐད་ཐོས ཤ་ཟ་
མཆེ་རྣོན༔ བདུད་བཟའ་རྒན་མོ༔ ཡབ་བདུད་ རྗེ་འབར་བ༔ སྲིང་མོ་ཁྲག་མིག་ ཆུང་
མ་ཀླུ་འོད་འབར་མ༔ སྲས་དཔའ་བོ་དགྲ་འདུལ་བཅས་ལེགས་པར་བསྐོར་ནས་བདུད་ཀྱི་
དྲག་སྔགས་ཟློག་པར་གྲོས་ལ་འཆམས་པའི་སརྒསྟེ་བཅོ་ལྔ་པའོ༔ གརྨརྒྱ།རྒྱ།



གླིང་རྗེ་གེ་སར་རྒྱལ་པོའི་སྒྲུང་རུ་ཏྲའི་འཕྲུལ་རྫོང༌།
སརྦབཅུ་དྲུག་པ༔ གུ་རུ་དྲག་པོ་རྩལ་གྱི་ལྷ་ཚོགས་རྣམས་ཀྱིས་
གླིང་ལ་ལུང་བསྟན་བབས་ཚུལ་གྲོས་ལ་འཆམས་པ༔
ཨ་ཁྱུང་གཟིམ་ཤག་རླུ་བདུད་ཀུན་འདུས་དྲག་པོའི་ཕོ་བྲང་དེར་མྱུར་བ་ཕེབས་
ནསཿ ཨ་ཁྱུང་ཀེ་རུ་དང་ བློན་ཆེན་རྡོ་རྗེ་དགྲ་འདུལཿ གུང་ རྗེ་མཚལ་སྟག ཁྲ་མགོ་
མིག་ སྟོང་༔ མདའ་སྐྱེན་ དཔའ་ བོ༔ ཁྲི་ ཐུབ་ ཡ་ མེད༔ རབ་ གཏུམ་གློག་འོད༔ དམར་
ནག་མེ་འབར༔ རྔམ་པ་ལག་རིང་ དྲག་པོ་མིག་དམར༔ དངོས་མེད་སྟོབས་ རྗེ༔ དགྲ་
བོ་ཐོག་འབེབས༔ རབ་གཏུམ་ངོ་ནག་བཅས་ལ་འདི་དོན་གང་དྲག་གིས་གྲོས་ཁ་བསྟུན་
རྒྱུ་གྱིས༔ ལྕགས་རི་དགུ་བསྐོར་བདུད་མཁར་ཤོ་མོ་དགུ་སྦྲེལ་ནས༔ སྒོ་སྲུང་སྲིན་པོ་ཤ་
ཟན༔ དཔའ་ བོ་ མཆེ་ རྣོན ཡ་ མ་ གུང་ རྗེ༔ སྟོང་ གསུམ་ ཁ་ འདེབས༔ ཡ་མེད་ སྲོག་
གཅོད༔ རྡོ་རྗེ་རབ་འབར༔ དཔའ་བོ་ལག་སྟོང་༔ ཡཀྵ་འབར་བ གློག་འོད་མེ་འབར༔
བཅས་རང་རང་གིས་འཁོར་གསུམ་བསྐོར་ཏེ་མྱུར་བར་ལྕགས་རི་བཟུང་ནས་གླིང་ཕྲུག་
ངོ་ནག་ནང་ལ་མི་ཤོར་བར་ཁས་ལེན་དགོས་རྒྱུའི་དམ་བཅའ་དགོས་ངེས་གྱིསཿ ད་ངེད་
གསུམ་ ནས་ མྱུར་ བར་ གཏོར་ བཟློག་ དབང་ ཕྱུག་ རབ་ རྔམ་ ཚད་ ལྡན་ བཅའ་ གཞི་
འགོད་ཆོག་ཟེར་ཏེ་དེ་མ་ཐག་ཏུ་ཐེའུ་རང་དཀར་ནག་ཁྲ་གསུམ་གྱི་གཟིམ་ཤག་གཡུ་
འོད་འབར་བ༔ བྱུ་རུའི་པ་ཏྲ་ཕྱེས་ཏེ་ལི་ནག་མེ་འབར་གྱིས་གཏོར་གཞོང་དེ་མྱུར་ བ་
བཀྲུས་ཏེ་སྦལ་པའི་ཁོག་པ་རབ་ཏུ་ཆེ་བ་དགུ་ཡི་སྟེང་གཏོར་བཟློག་མེ་རི་དུང་ཕྲེང་ཅན་
རྒྱུ་རློན་གྱི་ལྡ་ལྡི་བྲེས་པ༔ ཟོར་རྫས་འཕྲུལ་གྱི་ཆ་ལག་བཅས་གཏོར་གདུགས༔ དབང་
ཕྱུག་ འབར་ བའི་ སྐུ་བརྩེགས་ གསུམ༔ ཡུམ་ཨུ་མ་དེ་ ཝཱ༔ སྲིན་རྒྱལ་ ཡ་ མ་ ར་ ཛ།
93



གླིང་རྗེ་གེ་སར་རྒྱལ་པོའི་སྒྲུང་རུ་ཏྲའི་འཕྲུལ་རྫོང་།
སྒྲོལ་གིང་ཤན་པ་སྟོང་༔ སྲོག་གཅོད་ ཕྲ་མན་བརྒྱ བདུད་བཙན་ཀླུ་གསུམ༔ ཨ་བསྲེ་
འབར་བ་སྤུན་དགུ༔ ཟངས་ཀྱི་སྐྱེས་བུ་མཆེད་གསུམ༔ བསེ་གདོང་རྔམ་པ་སྤུན་དགུ
སོན་གཤེན་འབར་བའི་སྤུ་གྲི༔ མུ་སྟེགས་ནག་པོ་ཕུར་ཐོགས་ཀྱིས་བསད་པ་རྡོ་ རྗེའི་
འཕྲུལ་འཁོརཿ ཨ་ཙ་རའི་ངན་སྔགས་ སྲོག་དམར་མྱུར་ལེན༔ ཀིང་ཀང་དམར་ནག་
བཅས་བཞི་འབོད་ནས་བཟློག་པ་མྱུར་སྒྲིལ་གྱི་མདུན༔ ཤ་ཆེན་དང་སྤོས་གུལ་བདུག་
ཅིང་༔ དར་ནག་གི་འཕན་ལྕེ་ཆུ་བདུད་ཀུན་འཐིབས་དེ་གཡུགས་ཅིང་མི་ཁྲག་རྟ་ཁྲག་
མང་པོ་ནལ་ཐོད་དང་མཛེ་ཐོད་ཕུང་ཐོད་ཕུགས་ཐོད་ཀྱི་ནང་བཤམས་ཏེ༔ རོ་མགོ་བོ་
བཅད་པ་དང་པགས་པ་བཤུས་ནས་ལར་ལིང་གར་བྱེད་ཅིང་འགྲོ་བ་མི་རོ་རྟ་རོ་སོགས་
རྔམ་བརྗིད་དཔའ་ཟིལ་བཟོད་པར་དཀའ་བའི་ཚུལ་གྱིས་ཤུགས་གླུ་དང་བཅས་ཏེ་ཟ་
འོག་གི་བེར་ནག་ གསོལ་བ༔ སྦྲུལ་ནག་གི་སྐེད་ཆིངས༔ འཕྲུལ་ གྱི་ཞྭ་ནག༔ རྨུ་རྗེའི་
ཐེག་ཆེན་མི་ལྤགས་ཀྱི་གདན་ལ་བཀོད་ཅིང་ལྕགས་ཀྱུ་ཞགས་པ་ལྕགས་སྒྲོག་དྲིལ་བུ་ཐོ་
བ་ གཏུན་ཤིང་ དབྱུག་ཏོ༔ གུ་ལོང་ གིས་ གཏོར་ཟོར་བཤམས་ཏེ་དམོད་བཅོལ་དྲག་
བསྐུལ་བའི་ཡི་གེ་དེབ་ཚན་དེ་ཞལ་ཕྱེས་ནས་གཤང་ཆུང་ཧྲ་ལ་ལ་འཁྲོལ་ཞིང་འགུགས་
སྒྲལ་ཡུལ་དམིགས་ལ་བརྩོན༔ བར་དེར་རྒྱལ་མཆོག་འཁོར་བཅས་གསོལ་ཟས་འདྲེན་
མེད་ངང་ནས་ཕུ་ནུ་རྣམས་མྱུར་བར་བྱོན་པའི་ལྕགས་མཁར་ནག་པོ་དགུ་ སྦྲེལ་ལ་
ལྕགས་རི་དགུ་བསྐོར་ཡོད་པ༔ བརྩེགས་སྟོང་ཡོད་ངེས་དེ་མཐོང་བའི་དཔག་ཚད་སུམ་
ཅུ་ཙམ་ན་སྒར་བབས་ཅིང་༔ དཔའ་ཐུལ་རྣམས་ཀྱིས་གཏང་མ་ངས་ལེན་ཁོས་ལེན་ངང་
ནས་གཟིམ་གུར་དགྲ་བླ་ཁྱུང་ཆེན་ཝེར་མ་རྩ་གསུམ་ཀུན་འདུས་དེར་འཁོར་གསུམ་
བསྐོར་ཞིང་ཟིང་ལོང་ལོང་སྐབས་དེརཿ རྒྱལ་མཆོག་ཡིད་བཞིན་དགྲ་འདུལ་རྩལ་ལས་
མེ་སྟག་བོང་བ་ཙམ་གཅིག་མཆེད་ཅིང་ཟི་ར་ཁོལ་ཁོལ་སོང་བས༔ ཐེའུ་རང་དཀར་ནག་
ཁྲ་གསུམ་གྱི་གཟིམ་ཤག་གཡུ་འོད་འབར་བ་དེ་ཡི་ནང་དྲག་ཤུལ་གྱིས་ཇེ་ཆེར་སོང་



གླིང་རྗེ་གེ་སར་རྒྱལ་པོའི་སྒྲུང་རུ་ཏྲའི་འཕྲུལ་རྫོང༌།
བས་གཟིམ་ཤག་དེ་ལྷག་མེད་གཞོབ་འཐུལ་བསྲེགས་ནསཿ ཐེའུ་རང་དཀར་ནག་ཁྲ་
གསུམ་ དེ་ དགོངས་ པ་ ལ་བཞུགས་ པས་ཅི་ཡང་མ་གནོད༔ དེ་ནས་ཁོང་དཔའ་ཐུལ་
རྣམས་ལ་ནམ་མཁའ་འོད་ཟེར་ གྱི་ཀློང་ནས༔ བཅོམ་ ལྡན་གུ་རུ་དྲག་པོ་རྩལ་ཞལ་
གསུམ་ཕྱག་དྲུག་དམར་ནག་འབར་བ་དེ་ཡི་ འཁོར་དུ་དམོད་ པ་དྲག་སྔགས་ཀྱི་ལྷ་
ཚོགས་རྣམས་ཀྱིས་བསྐོར་ཞིང་སྐུ་དངོས་ཆེ་བ་རི་རབ་ཙམ་འཁོར་དུ༔ ཆུང་བ་རྣམས་
ཡུངས་འབྲུ་ཙམ་གྱིས་ཞལ་དངོས་སུ་གཟིགས་ཏེ་སྐུ་སྨད་དབལ་སོ་ཟུར་གསུམ་པ་དམར་
ལ་ཡ་ང་བ༔ ཡེ་ཤེས་ཀྱི་རང་འོད་དམར་ལྷབས་ལྷབས་འབར་བ་ཕྱག་གཡས་ན་མེ་
མཚོན་ཐུན་ ཟོར་ ཐོག་ ཟེར་རྣམས་ འཛིན་ པ གཡོན་ པ་ རྣམས་ ཀྱི་ ཕུར་ པ་ གྲི་ གུག་
བསྣམས་པ་ནམ་མཁའ་གང་བར་དེ་ཡིས་ལུང་བསྟན་རྡོ་ རྗེའི་མགུར་གླུ་སྟོང་གསུམ་
འགུགས་སྒྲལ་འདི་གསུངས་སོ༔
ཨོཾ་མ་ཎི་པདྨེ་ཧཱུྃ་ཧྲཱིཿ གུ་རུ་ཐོད་ཕྲེང་འབར་བ་རྩ་ལོ་ཀཱི་ལ་ཡཱ་
དྷེ་ བ་ཌཱཀྐི་ ནི་ སིདྡྷི་ཕ་ལ་ཧོ རྗེ་དུས་གསུམ་ཐུགས་སྤྲུལ་སེང་ཆེན་རྒྱལ
ཐུགས་འོད་གསལ་ངང་ནས་ཚུར་གསོན་དང་༔ ཕྱོགས་དུས་རྒྱལ་བའི་
མཐུ་སྟོབས་ཅན༔ སྟོང་གསུམ་བསྒྲལ་བའི་ནུས་མཐུ་ཅན༔ སྲིད་གསུམ་
ཆེ་བཙན་འགྲན་ཟླ་བྲལ༔ དྲག་པོ་ཀརྨ་ཀཱི་ལ་ཡགཏུམ་རྔམ་འབར་བའི་
ཁྲོ་རྒྱལ་ངསཿ ཁ་སང་ཉི་མའི་སྔ་ཞོགས་ལ༔ རྒྱ་མཚོ་གྲམ་པ་སྒལ་གྱིས་
འཕངས༔ དེ་ཉིན་ཉི་མའི་སྔ་དྲོ་ལ༔ ལུང་བསྟན་གསལ་པོ་འདི་འདྲ་ཡོད༔
བདུད་མཁར་ཕྱོགས་མོ་དགུ་སྦྲེལ་ལཿ ཁྲོ་ཞུན་བླུག་ཅིང་ལི་ཞུན་བྱུག ཐོག་



ས་ནས་
གླིང་རྗེ་གེ་སར་རྒྱལ་པོའི་སྒྲུང་རུ་ཏྲའི་འཕྲུལ་རྫོང་།
བརྩེགས་ སྟོང་ ཙམ་ཡོད་པ་དེ༔ རིམ་དགུ་ལྕགས་རི་ནག་པོས་བསྐོར༔
འོབས་རྣམས་རྡོ་སོལ་མེ་ཡིས་བཀང་༔ སྒོ་ཆེན་རེ་ཡིས་གཡས་གཡོན་ལ༔
ཁྲོ་མཁར་ཕྱོགས་མོ་དགུ་སྦྲེལ་ནང་༔ སྒོ་ཆེན་དང་པོའི་ཁྲོ་མཁར་ལ༔ སྲིན་
པོ་ཤ་ཟན་མི་ སྙིང་ འབྲད༔ སྦྲུལ་དང་སྦལ་ནག་གོས་སུ་གྱོན༔ སྤུ་གྲི་
འབར་བ་སྐེད་ལ་བསྐོར༔ དེ་ནང་ཁྲོ་མཁར་ལྕགས་རི་ལ༔ དཔའ་བོ་
མཆེ་ རྣོན་ མི་ ལྤགས་ གསོལ༔ ལག་ ན་ བདུད་ ཁྲམ་ ནག་ པོ་ ཐོགས༔
ལྕགས་རི་དེ་ཡི་ནང་མ་ལ༔ ཡ་མ་གུང་ རྗེ་དགྲ་སྟ་ཐོགསཿ དེ་གསུམ་
གདོང་ ལ་ འདན་ མ་ལོངས༔ དེ་ནང་ ལྕགས་ རི་ ཁྲོ་ མཁར་ ནས༔ སྟོང་
གསུམ་ སྐད་ ཐོས་ གྲི་ གུག་ ཐོགསཿ ལུས་ ལ་ སྤྲུལ་ ལྤགས་ སྔོ་ དམར་
གསོལཿ ལྕགས་རི་དེ་ཡི་ནང་མ་ལ༔ ཡ་མེད་སྲོག་གཅོད་ངོ་ནག་དེས
རྒྱ་ཟོར་ཐོགས་ཤིང་མི་ལྤགས་གྱོན༔ ལྕགས་རི་དེ་ཡི་ནང་མ་ལཿ རྡོ་རྗེ་
རབ་འབར་མདུང་མོ་ཐོགས༔ དེ་གསུམ་གདོང་ལ་དགའ་བདེ་དགོས
ལྕགས་ རི་ དེ་ ཡི་ནང་མ་ལ༔ དཔའ་བོ་ ལག་ སྟོང་ ཁུག་ རུ་ཐོགས༔ ཆུ་
སྲིན་གཡང་གཞི་གོས་སུ་གྱོན༔ ལྕགས་རི་དེ་ཡི་ནང་མ་ལ༔ ཡཀཱ་འབར་
བ་ལྕགས་བེར་ཐོགས༔ ལྕགས་རི་དེ་ཡི་ནང་མ་རཿ གློག་འོད་མེ་འབར་
ཞགས་ནག་ཐོགསཿ དེ་གསུམ་གདོང་ལ་ཨ་སྟག་ལོངས༔ ལྕགས་རི་དེ་
ཡི་ནང་མ་ལ༔ ཨ་ ཁྱུང་མི་ ཁྱུང་གནས་པའི་མཁར༔ རླུ་བདུད་ཀུན་
96



གླིང་རྗེ་གེ་སར་རྒྱལ་པོའི་སྒྲུང་རུ་ཏྲའི་འཕྲུལ་རྫོང་།
འདུས་ཕོ་བྲང་དེརཿ སྒོ་ཆེན་བཞི་ལ་མཆེ་རྣོན་བཞི རྔམ་པའི་སྟབས་
ཀྱིས་ཡོད་པ་ལ༔ གཡུ་ལྷ་དཔའ་བོས་སོད་པར་གྱིས༔ པདྨ་དྲག་པོ་ང་
ཉིད་ཀྱིསཿ ནམ་མཁའ་དམར་ནག་འཁྲུགས་ཀློང་ནས༔ གནམ་ལྕགས་
འབར་བའི་ཐོག་དགུ་ཕབ༔ ལྕགས་རི་དགུ་དེ་དངོས་མེད་གཏོརཿ མེ་
འོབས་ སེར་ བའི་ནུས་ པས་ བཅོམ༔ དེ་ མཉམ་ དཔའ་ ཐུལ་ ཧྲུག་གེར་
འཛོམས༔ སྒོ་ཆེན་བཞི་ ལ་ མ་ འཛུལ་ བརཿ བདུད་ མཁར་ དེ་ ཡི་ ཡར་
ཙམ་ནསཿ མདའ་ལྟོང་སྤྲད་ཅིང་ལེགས་པར་བསྐོར༔ ཐེའུ་རང་དཀར་
ནག་ཁྲ་གསུམ་དེ༔ དམ་ལ་པདྨ་ང་ཡིས་བཏགསཿ ཕྱག་མཚན་གསེར་
གྱི་རྡོ་རྗེ་འདིས༔ བདུད་མཁར་བརྩེགས་སྟོང་ཡོད་པ་དེ༔ འོག་བརྩེགས་
བརྒྱ་ལས་ལྷག་མེད་གཏོརཿ དེ་རྗེས་རུ་ཏྲའི་དཔུང་གནོན་རྣམསཿ ཨ་
ཁྱུང་ཀེ་རུའི་སྔོན་ལ་འོང་༔ བློན་ཆེན་བཅུ་དགུ་ཐམ་པ་ཡོད༔ དེ་མཉམ་
དཔའ་བརྟུལ་ཐམས་ཅད་ཀྱིསཿ མདའ་དང་མཚོན་ཆའི་ཆར་དུ་ཕོབས༔
བློན་ཆེན་དེ་རྣམས་མཚོན་འོག་ཐོངསཿ རྗེས་སུ་རུ་ཏྲ་གཉིས་པོ་ལུས
རྒྱལ་བློན་རྣམས་ཀྱི་གྲུ་གུའི་གཤམསཿ དེ་གཉིས་ཟག་ཕུང་ལྷག་མེད་
གཏོརཿ ཡང་རྗེས་ཕོ་བྲང་ནང་བཅུད་ལ༔ གཡུ་ཡི་སྒམ་ཆུང་གྲུ་བཞི་པ༔
ནང་ དུ་ དར་ ཟབ་ ཀྱིས་ བཏུམ་ པའི༔ ལྷ་དང་ མི་ ཡི་ ཡིད་ བཞིན་ནོར༔
བསམ་ འཕེལ་ ཡིད་ བཞིན་ དབང་ རྒྱལ་ ཡོད༔ གཟིམ་ཤག་ དེ་ ཡི་



གླིང་རྗེ་གེ་སར་རྒྱལ་པོའི་སྒྲུང་རུ་ཏྲའི་འཕྲུལ་རྫོང་། །
གཡས་ཕྱོགས་ལ༔ གསེར་གྱི་ཕ་བོང་གྲུ་བཞི་ཞིག༔ ཆུ་དར་སྔོན་པོས་
དཀྲིས་ནས་ཡོད༔ དེ་ཡིས་གཡས་གཡོན་བྱི་རུ་དང་༔ མུ་མེན་ཨནྡྲ་ནཱི་
ལ་དང་༔ སྤུག་དང་རྡོ་ཡི་སྙིང་པོ་དང་༔ བྱི་རུའི་རྒྱལ་མོ་ལག་ཡ་དང་༔
ཤེལ་སྒང་སྔོན་པོ་སྟོང་ཙམ་ཡོད༔ རྗེས་སུ་ཚེ་སྒྲུབ་བྱེད་པའི་དུས༔ རྒྱལ་
བློན་སྐུ་ཚེ་ལོ་བརྒྱ་སྲིང་༔ གླིང་དཀར་བསྟན་བཟང་ཡུན་གནས་ཤིང་
མ་འོངས་བོད་ཀྱི་སྐྱེ་འགྲོ་ལ༔ ཚེ་བསོད་དཔལ་འབྱོར་ཆུས་ཕྲིན་དང་༔
དཀར་ཕྱོགས་བསྟན་པ་ཡུན་དུ་གནསཿ དེ་ཚོ་ཡིད་ལ་ངེས་པར་གྱིས༔
ཨོཾ་ཨཱ༔ཧཱུྃ་བཛྲ་གུ་རུ་པདྨ་སིདྡྷི་ཧཱུྃ༔ ཨོཾ་མ་ཎི་པདྨེ་ཧཱུཾ་ཧཱི
གསུངས་ནས་འཇའ་ལྟར་ཡལ༔ དེ་ནས་གླིང་གིས་དཔའ་ཐུལ་བདུན་པོས་ད་ངེད་
རྣམས་ལྷ་གུ་རུ་དྲག་པོ་རྩལ་གྱི་རྡོ་རྗེའི་བཀའ་ཡི་ལུང་བསྟན་མགུར་གྱི་དཔལ་བེའུ་ནས་
ཚངས་དབྱངས་དྲུག་ཅུའི་དབྱངས་ཀྱི་གསུང་བཞིན སང་ཆུ་ཚོད་སྟག་ལ་གཡུལ་གཤར་
པའི་ཐག་བཅད༔ དེ་ནས་ཨ་ཁྱུང་མི་ཁྱུང་འཁོར་བདུད་བློན་ཚང་མ་བཅས་ལྷན་རྒྱས་
འཚོགས་ནས་ཡོད་སྐབས་དེར་གུ་རུ་དྲག་པོ་རྩལ་གྱི་ལྷ་ཚོགས་རྣམས་ཀྱིས་གླིང་ལ་ལུང་
བསྟན་བབས་ཚུལ་གྲོས་ལ་འཆམས་པའི་སརྒསྟེ་བཅུ་དྲུག་པའོ༔ གངྒརྒྱརྒྱ[སྨ
98



གླིང་རྗེ་གེ་སར་རྒྱལ་པོའི་སྒྲུང་རུ་ཏྲའི་འཕྲུལ་རྫོང་། །
སརྦབཅུ་བདུན་པ༔ བདུད་རྒྱལ་ཨ་ཁྱུང་ཀེ་རུས་
དམག་བཀོད་དང་རང་གི་ཡུམ་སྲས་རྣམས་ལ་
འགྲོ་སྡོད་ཀྱི་གྲོས་ཁ་བསྟུན་པ
དེ་ནས་བློན་ཆེན་རྡོ་རྗེ་དགྲ་འདུལ་དེས་གྲོས་ཚིག་དཔའ་བོའི་ཉམས་གླུ་དྲག་
པོའི་བཞད་སྒྲ་ལ་དྲངས་ཏེ་གླུ་འདི་བླངས་སོ༔
ཨང་འདུ་ཏྲི་མ་ས་ལེ་འདུ༔ གླུ་ཨ་ཡེ་ཉོན་གྱིས་རྒྱལ་བློན་རྣམས༔
ས་འདི་འདྲ་བདུད་ཡུལ་མུན་པའི་གླིང་༔ གླུ་བདུད་དྲག་པོའི་ འཕྲུལ་
མཁར་རེད ང་འདྲ་རྡོ་རྗེ་དགྲ་འདུལ་རྩལ༔ རླུ་བདུད་ཤོད་པའི་རྒྱུ་རྐྱེན་
དེསཿ དྲག་རྩལ་སྟོབས་ལྡན་ང་འདྲ་སྲིད༔ དཔའ་བོ་ང་འདྲ་རྒྱུག་ལམ་
ནསཿ སྒྲ་གཅན་ཡིན་ཀྱང་ཡིད་ཀྱིས་བཟུར༔ དེ་སྔ་སྐྱེས་དང་ཚུན་ཆོད་
ལ༔ ཟས་ ཀྱི་ཕུད་དེ་ཤ་ཁྲག་ཡིན༔ གོན་རྒྱུ་སྟག་ལྤགས་སྤྲས་ པ་ ལ༔
སྟན་དེར་མི་ལྤགས་གཡང་གཞི་ལ༔ གསར་རྙིང་ཀླད་ཞག་ལྷུ་ཞག་ཕྲེང་༔
ཕོ་མཐོང་མི་ལྤགས་གསོན་བཤུ་བྱས མོ་མཐོང་ཆགས་པའི་དབང་དུ་
བསྡུསཿ ཡང་ དག་ གཏམ་ གྱི་ བསྡུས་ སོ་ ལ༔ སྟོང་ གསུམ་ འཇིག་རྟེན་
ཁམས་ཀུན་མཿ སྟོབས་ཤུགས་འགྲན་ཡ་ ཨ་ ཁྱུང་དང་༔ མི་ཁྱུང་རུ་ཏྲ་
སྟོབས་ལྡན་གཉིསཿ ཁ་སང་གྲྭ་གསུམ་ གཡས་ཟུར་ལ༔ ཁོང་རྣམ་
99



གླིང་རྗེ་གེ་སར་རྒྱལ་པོའི་སྒྲུང་རུ་ཏྲའི་འཕྲུལ་རྫོང་།
གཉིས་དངོས་མེད་ཐིམ་དགོས་ཞེསཿ ཐེའུ་རང་དཀར་ནག་ཁྲ་གསུམ་
དང་༔ དབང་ཕྱུག་འབར་བའི་ལུང་བསྟན་བབསཿ དེ་ལྟར་བློན་འཁོར་
མ་བསྐོར་བས༔ ཁོང་རྣམ་གཉིས་ གེར་ ཐིམ་ བྱེད་དུས་ལཿ མདའ་སྐྱེན་
འདན་མ་ཐལ་བའི་མདོག༔ གཡུ་ལྷ་ཟེར་བ་ཝ་མོ་དང་༔ དགའ་བདེ་
ཟེར་བ་སོལ་བའི་མདོག༔ ཁྲོ་ཐུང་ཟེར་བའི་པགས་ཁུག་ཁ༔ ཤན་པ་
ཟེར་བའི་རྒན་རྒོག་དང་༔ ཨ་སྟག་ཟེར་བའི་མོ་ངན་དང་༔ ཇོ་རུ་ཟེར་
བའི་ཨ་ཟན་དང་༔ སྤྲང་ཕྲུག་བདུན་གྱི་རྒྱལ་པོ་གཉིས༔ ཕ་བོང་གཏོར་
ནས་སྐུ་སྲོག་བསྡོས རྗེས་སུ་ཇོ་རུའི་སྤྲུལ་པ་ལསཿ གཤིན་རྗེ་ཆོས་ཀྱི་
རྒྱལ་ པོ་གྱུར༔ པདྨ་ ཡང་ འཁྱིལ་ དགའ་ ཚལ་ དེ༔ ལྕགས་བསྲེགས་ས་
གཞི་ཆེན་པོ་བསྒྱུར༔ དེ་རྗེས་གླིང་ཕྲུག་སྐྱོབས་པའི་ལྷ༔ དམར་ནག་མེ་
ཡི་ཕྲེང་བ་ཅན༔ ཞལ་གསུམ་ཕྱག་དྲུག་སྟག་ཤམ་སྤྲས༔ སྐུ་སྨད་ཕུར་
པའི་དབལ་སོ་འབརཿ ས་དང་བར་སྣང་སྐུ་ཡིས་ཁྱབ༔ དེ་ཡིས་སྡིགས་
མཛུབ་སྒྲེང་བས་མཿ མེ་མཚོན་གནམ་ས་གང་བ་འཕྲོས༔ བདུད་མཚོ་
གྲྭ་གསུམ་ཡུ་མེད་བྱསཿ འདི་འདྲ་བསྡད་པས་ག་ལ་ཕན༔ དཔའ་བོ་རྡོ་
རྗེ་དགྲ་འདུལ་ང་༔ འཁོར་གསུམ་བསྐོར་ནས་དགྲ་ལ་འགྲོ༔ རྐྱང་ཤེས་
རླུང་གི་ཤུགས་ཅན་དེརཿ སྒ་བཞག་སྟན་བཞག་ལ་མོ་གྱིས༔ གླིང་ཕྲུག་
ཇོ་རུ་ཨ་ཟན་དེ༔ ཕྱི་འབྱུང་བཞི་ས་ལ་བརྡབས་ལེ་དང་༔ ནང་རྣམ་
100



གླིང་རྗེ་གེ་སར་རྒྱལ་པོའི་སྒྲུང་རུ་ཏྲའི་འཕྲུལ་རྫོང་།
ཤེས་མར་མེ་བདས་ལེ་དང༌༔ གྲགས་པ་གནམ་ལ་ཐུག་དང་གསུམ༔
མ་བྱས་རྡོ་རྗེ་དགྲ་འདུལ་མིན༔ དེ་འཁོར་སྤྱང་ཕྲུག་དྲུག་པོ་དེ༔ རྒྱ་ཁྲས་
བྱིའུ་ ཕྲུག་ བཟུང་ བ་ ལྟརཿ དཔའ་ བོའི་ སྡེར་ མོའི་ དམ་ སློད་ ཡིན༔
འཇིགས་སྐྲག་མི་དགོས་རྒྱལ་བློན་ཚོ གཏང་མ་ང་ཉིད་གེར་འགྲོས་
ཆོག༔ ཨོཾ་མ་ཏྲི་མུ་ཡེ་ས་ལེ་འདུ
ཞེས་ཟེར་ནས་སྟག་གཟིག་དབྱི་སྤྱང་གི་ཐུལ་པའི་སྟེང་མི་ལྤགས་ཀྱི་གཡང་གཞི་
གསར་རྙིང་དགུ་ཕྲུགས་སུ་གྱོན་ཏེ༔ གཡས་དོམ་ནག་གི་མདའ་ཡབ༔ གཡོན་དུག་སྦྲུལ་
གྱི་མཆོག་ཤུབས་ཐོགས་པ༔ མགོ་བོ་ལ་གངས་སྦལ་ནག་པོའི་སྒལ་ཚིགས་ཀྱིས་སྤྲས་
པའི་རྨོག་མོ་རྩེར༔ སྦྲུལ་ནག་གཡས་གཡོན་སྦྲེལ་བའི་དར་འཕྲུ་བཏགས་པ༔ སྤུ་གྲི་
འབར་བ་སྐེད་ལ་ཐོགས་ཏེ་དཔའ་རྔམ་པའི་ཚུལ་གྱིས་མྱུར་བར་ཡོང་གྲབས་བྱས་པས་
བདུད་རྒྱལ་ཨ་ཁྱུང་ཀེ་རུས་ཤ་ཟ་འཁོར་བཅས་ལྷན་དུ་འཚོགས་པའི་གཟིམ་ཤག་རྨུ་
བདུད་ཀུན་འདུས་དྲག་པོའི་ཕོ་བྲང་དེརཿ གྱད་ཀྱིས་བཏེགས་པའི་གདན་ཁྲིའི་སྟེང་ནས་
གཟུར་འདུག་ཞིག་བྱས་ཏེ་འགྲོ་སྡོད་དམག་བཀོད་ཀྱི་གླུ་འདི་ཤ་ཟ་ངར་སྒྲ་ལ་དྲངས་ཏེ་
བླངས་སོ༔
ཨང་དུ་ཏྲི་མ་ས་ལེ་འདུ༔ དབང་ཕྱུག་འབར་བ་རྩལ་འདུ་ཏྲི་མ་ས་
ལེ་འདུ༔ ཧེ་ཧེ་སྲིན་རྒྱལ་ཡཀྵ་འབར་བ་རྩལ༔ དེ་རིང་བདག་གི་གྲོགས་
ལ་བྱོན༔ མི་འབྲལ་སྤྱི་བོའི་རྒྱན་དུ་བཞུགས༔ ལུས་ངག་ཡིད་ལ་བྱིན་
གྱིས་རློབས༔ ས་འདི་འདྲ་བདུད་ཡུལ་གྲྭ་གསུམ་ནས༔ མཁར་འདི་འདྲ་
101



གླིང་རྗེ་གེ་སར་རྒྱལ་པོའི་སྒྲུང་རུ་ཏྲའི་འཕྲུལ་རྫོང་།
རླུ་བདུད་ཀུན་འཐིབས་ནསཿ མི་ང་འདྲ་བདུད་རྒྱལ་ འབར་བ་རྩལ༔
ཨ་ ཁྱུང་ཀེ་རུ་ཟེར་བ་ཡིན༔ སྔོན་གནས་བདུད་ཡུལ་མུན་པའི་གླིང་༔
ཁམས་གསུམ་སྲིད་གསུམ་དབང་སྡུད་ཅིང་༔ རླུ་བདུད་དྲག་པོའི་འཕྲུལ་
མཁར་ ནས༔ སྟེང་ དེར་ གྲྭ་ གསུམ་ མཚོ་ ཡིས་ གཡོགས༔ མཁར་ ལ་
བརྩེགས་སྟོང་ཐམ་པ་ཡོད༔ གཟིམ་ཤག་རིན་ཆེན་སྣ་བདུན་དང་ དྲག་
མཁར་ཕྱོགས་མོ་དགུ་སྦྲེལ་ལ༔ ལི་ནག་འབར་བའི་ཞུན་ཆུས་བྱུག༔ ཐེའུ་
རང་དཀར་ནག་ཁྲ་ གསུམ་ གྱིསཿ སྟག་ལོ་སྟག་ཟླའི་ཉེར་དགུ་ནུབ༔
བདུད་བཙན་ཀླུ་གསུམ་བྲན་དུ་བཀོལཿ རྡོ་སོལ་འབར་བ་འཕྲུལ་གྱིས་
བླངས༔ ཁྲོ་ཆུའི་ཕ་བོང་ཁྲི་ཙམ་བཞུས༔ ཤ་ཟ་སྲིན་པོས་གཡོག་ཏུ་བྱས༔
ལྷ་སྲིན་སྡེ་བརྒྱད་ཕོ་ཉ་འགྱེད༔ དབང་ཕྱུག་འབར་བའི་ཐུགས་སྲས་ལ༔
སྔོན་དུས་མ་ལ་ཡ་ཡི་རི༔ བདུད་རྒྱལ་མ་ཏཱཾ་རུ་ཏྲ་དེས༔ སྟོང་གསུམ་ལྷ་
ཁམས་དབང་དུ་བསྡུསཿ རྟ་ ཕག་མགོ་ཅན་ཡོད་པ་དེསཿ ཕྱི་ལྟར་སྒྱུ་
ལུས་ འཕྲུལ་ འཁོར་ བཤིག༔ ནང་ལྟར་ རིག་པའི་ རྒྱུ་ རྐྱེན་ ལསཿ གསོ་
བསད་ བྲལ་བའི་ངང་ཉིད་ལས༔ དྲག་རྩལ་སྟོབས་ལྡན་ང་འདྲ་སྲིད
འཕྲུལ་མཁར་ཤོ་མོ་དགུ་སྦྲེལ་འདིའི༔ ལྕགས་རི་ནག་པོ་དགུ་བསྐོར་
འདི༔ ཁྲོ་ཆུ་ཞུན་མས་ཞལ་ལ་བྱུག༔ ལྕགས་རི་ཀུན་གྱི་ནང་མ་ལ༔ སྒོ་
སྲུང་སྲིན་པོ་ཤ་ཟན་ཁྱོད༔ འཁོར་གསུམ་བསྐོར་ཏེ་གཟོབ་པར་གྱིས༔
102



གླིང་རྗེ་གེ་སར་རྒྱལ་པོའི་སྒྲུང་རུ་ཏྲའི་འཕྲུལ་རྫོང་།
ལྕགས་རི་དེ་ཡི་ཕྱི་མ་ལ༔ དཔའ་བོ་མཆེ་རྣོན་བདུད་ཁྲམ་ཐོགསཿ སྦྲུལ་
ནག་སྟོང་གི་གོས་སུ་གྱོན༔ མི་སྙིང་ཟ་བའི་མཐུ་བོ་ཆེ༔ དེ་རིང་ལྕགས་
རི་ལེགས་པར་བཟུང་༔ ལྕགས་རི་དེ་ཡི་ཕྱི་མ་ལ༔ ཡ་མ་གུང་རྗེ་དྲག་
རྩལ་ཅན༔ དགོང་ བྱ་ལྕགས་ཁྲབ་གྱོན་ནས་ སཿ གླིང་ཕྲུག་ངོ་ནག་མ་
བཏང་ཞིག༔ ལྕགས་རི་དེ་ཡི་ཕྱི་མ་ལ༔ སྟོང་གསུམ་ཁ་འདེབས་མཐུ་བོ་
ཆེ༔ ལག་ན་འཕྲུལ་གྱི་མདུང་མོ་ཐོགས༔ དགྲ་བོ་ནང་དུ་མ་བཏང་ཞིག༔
ལྕགས་རི་དེ་ཡི་ཕྱི་མ་ལ༔ ཡ་མེད་སྲོག་གཅོད་རབ་ཏུ་རྔམ༔ དགྲ་སྟ་ཁ་
ཆེ་ཕྲག་ཏུ་གཟེརཿ དགྲ་བོ་ནང་དུ་མ་བཏང་ཞིག༔ ལྕགས་རི་དེ་ཡི་ཕྱི་མ་
ལ༔ རྡོ་ རྗེ་ རབ་ འབར་ གཏུམ་དྲག་ཅན མི་ལྤགས་གྱོན་ཞིང་ནགས་
ནག་ཐོགསཿ སྤྲང་ཕྲུག་སྐེ་ལ་འདེབས་པར་གྱིསཿ ལྕགས་རི་དེ་ཡི་ཕྱི་
མ་ལ༔ དཔའ་བོ་ལག་སྟོང་འཇིགས་གཟུགས་ཅན༔ དོམ་ནག་རྔམ་པའི་
གོས་གྱོན་ཅིང་༔ མི་སྐྱའི་གཡང་གཞི་གོས་སུ་གྱོན༔ སྡང་དགྲ་ནང་ལ་
མ་ ཤོར་ གྱིསཿ ལྕགས་ རི་དེ་ཡི་ཕྱི་མ་ལ༔ ཡཀཱ་འབར་བ་འཇིགས་
གཟུགས་ཅན༔ མི་ལྤགས་སྟོང་ གིས་ ཐུལ་ པ་ གསོལ༔ ལག་ གཡོན་ མི་
སྙིང་ དམར་ རུ་ འབྲད༔ གཡས་ པས་ འགུགས་ སྒྲལ་ རལ་ གྱི་ ཕྱིར༔
དགྲ་བོ་ནང་དུ་མ་ཤོར་ གྱིསཿ ལྕགས་ རི་ དེ་ ཡི་ ཕྱི་ མ་ ལཿ གློག་ འོད་
འབར་བའི་དྲག་རྩལ་ཅན༔ སྦྲུལ་ནག་ གོས་ གྱོན་རྒྱ་ཟོར་ ཐོགས༔
103



གླིང་རྗེ་གེ་སར་རྒྱལ་པོའི་སྒྲུང་རུ་ཏྲའི་འཕྲུལ་རྫོང༌།
སྟོང་གསུམ་འདེབས་ཤེས་ཞགས་ནག་དེ༔ ལག་གཡས་ཐོགས་ཏེ་རླུང་
ཡང་འཛིན༔ ཁྱོད་ཀྱིས་ལྕགས་རི་ལེགས་པར་སྲུངས་༔ དཔའ་ བོ་ རྡོ་ རྗེ་
དགྲ་འདུལ་ཁྱོད༔ དཔའ་སྙིང་ཆེ་ཡང་ཅུང་ཟད་བསྲིང་༔ རྗེས་སུ་གུང་རྗེ་
མཚལ་སྟག་དང་༔ ཁྲ་མགོ་མིག་སྟོང་རྔམ་པ་དང་༔ མདའ་སྐྱེན་དཔའ་
བོ་ སྟོབས་ རྗེ་ དང་༔ ཁྲི་ཐུབ་ཡ་ མེད་ བཞི་ཡིས་བསྐོར༔ ལྕགས་ རི་ ཕྱི་
མའི་ནང་ལ་སྡོད༔ སྤུ་གྲི་བདུད་ཁྲམ་དགྲ་སྟ་དང་༔ གྲི་གུག་འབར་བ་རྣོ་
ནུས་ཕྱུང་༔ མི་ཤ་ཟོས་ ལ་ མི་ ཁྲག་འཐུང་༔ དེ་ རྗེས་ རབ་ གཏུམ་གློག་
འོད་དང་༔ དམར་ནག་མེ་འབར་འཇིགས་གཟུགས་ཅན༔ རྔམ་པ་ལག་
རིང་མཐུ་བོ་ཆེ༔ དྲག་པོ་མིག་དམར་མཐུ་བོ་ཆེ༔ དངོས་མེད་སྟོབས་རྗེ་
ཐོག་རྒོད་རྩལ༔ ལྕགས་རི་བར་མའི་ནང་ལ་སྡོད༔ དགྲ་བོ་ནང་ལ་མ་
ཤོར་བརཿ མི་ལྤགས་སྦལ་སྦྲུལ་གཡི་སྤྱང་གོན༔ མི་མགོ་སྟོང་ གི་དོ་
ཤལ་ཅན༔ རྒྱ་ཟོར་མདུང་མོ་འགུགས་སྒྲལ་དང་༔ ལྕགས་ཀྱུ་ཁུག་རུ་མེ་
འབར་ཐོགས༔ དགྲ་བོའི་མགོ་བོ་མྱུར་དུ་ཆོད༔ བསད་རྟགས་དོན་སྙིང་
ཁྱེར་ལ་ཤོག༔ དེ་རྗེས་དགྲ་བོ་ཐོག་འབེབས་དང་༔ རབ་གཏུམ་ངོ་ནག་
ཁྱོད་རང་གཉིསཿ མགོ་ལ་སྦལ་ཤིན་ནག་པོ་གྱོན༔ ཆུ་སྲིན་དུག་སྦྲུལ་
གོས་སུ་གྱོན༔ ཞགས་ནག་རླུང་འཛིན་རེ་རེ་ཐོགས༔ དགྲ་བོའི་སྐེ་ལ་
ཐེབས་པར་གྱིས༔ རྗེས་སུ་གལ་ཏེ་ལྕགས་རིའི་ནང་༔ གླིང་ཕྲུག་ངོ་
104



གླིང་རྗེ་གེ་སར་རྒྱལ་པོའི་སྒྲུང་རུ་ཏྲའི་འཕྲུལ་རྫོང་།
ནག་ཤོར་བྱུང་ན༔ དབང་ ཕྱུག་འབར་བའི་ཐུགས་རྗེ་དང་༔ ཐེའུ་ རང་
དཀར་ནག་ ཁྲ་ གསུམ་ གྱིས༔ དོན་སྙིང་ ཞལ་ དུ་ སྟོབས་ པར་ ངེསཿ ད་
དུང་ གལ་སྲིད་ཤོར་བྱུང་ན༔ གདོང་ལེན་ ཨ་ ཁྱུང་ ཀེ་ རུ་ ངས༔ བདུད་
ཁྲམ་སྟོང་གསུམ་འདེབས་ཤེས་འདིས༔ ཇོ་རུ་ཀླད་ཁྲག་ས་ལ་གཏོར༔
ཞེད་ཞེད་མི་དགོས་བསད་པར་ངེས༔ ཨོཾ་མ་ཏྲི་མུ་ཡེ་ས་ལེ་འདུ༔
ཞེས་ཟེར་ནས་ཐུགས་དྲག་ཏུ་ཁྲོས་ཏེ་ཁ་ཤ་འདར་ལྷུག་ལྷུག་བྱེད་ཅིང་མི་སྙིང་
དགུ་ཙམ་ཟོས་ནས༔ བདུད་མོ་ཟ་བ་ཁ་ཆེ་ལ་ད་འདི་རུ་མ་བསྡད་ནས་ཁྱོད་རང་རྣམས་
མྱུར་བར་ཡར་ཕོ་ བྲང་སྟེང་ཐེའུ་རང་དཀར་ནག་ཁྲ་གསུམ་གྱི་མདུན་དེར་སོང་ནས་
སྐྱབས་འཇུག་ཞུ་རྒྱུ་དང་མ་ཟད་དབང་ཕྱུག་ཨུ་མ་ཡབ་ཡུམ་གྱི་མདུན་དེར་དཔའ་བོ་སྟོང་
བསད་པའི་སྙིང་དང་མ་ཧེ་རྟ་བོང་བུ་རྔ་མོ་ར་ཡི་ཤ་ཁྲག་དོན་སྙིང་ལྔ་སོགས་ཀྱིས་མཆོད་
པ་རྒྱ་ཆེན་པོ་ཕུལ་ལ་དམོད་བཅོལ་དྲག་བསྐུལ་གྱིས་ལ་གསོལ་བ་དྲག་ཏུ་ཐོབས་ཞེས་
ཟེར༔ སྲས་སྟོང་གསུམ་ཤ་ཟ་དང༌༔ སྲིན་མོ་མི་སྡུག་རག་གདོང་བཅས་ལ་སྲུང་བ་རེ་
ཞུས༔ དེ་རིང་ཕྱིར་ལ་འོངས་ནས་མཛོད་ཁང་མུན་ནག་རབ་འཐིབས་ནང་ལ་མི་ཚིལ་
གྱིས་ཞུན་ ཆེན་ སྦྱོར་ ཏེ༔ གསེར་ གྱི་ ཕ་བོང་གྲུ་བཞི་ སྔས་ སུ་ གྱིས་ ལ༔ ཞལ་ ལྟ་ མ་
དཔལ་འབར་ སྒྲོན༔ རབ་ གཏུམ་ མ ཕག་ སྣ་ མ གློག་ འོད་ མ སྦལ་ མགོ་ མ༔ མིག་
རྣོན་མ༔ བཅས་དྲུག་གིས་ལེགས་པར་གཡོགས་ཏེ་སྡོད་དང༌༔ ཇོ་རུ་ངོ་ནག་ལ་སྐྲག་
འཇིགས་གཏན་ནས་མི་དགོས་ཤིང་༔ དཔའ་བོ་རྡོ་རྗེ་དགྲ་འདུལ་གཏང་མ་ཁེར་འགྲོ་
སྔོན་དུ་བཏང་ནས་མགོ་ལག་དར་འཕྲུ་བཅས་ང་ཡི་ལག་ཏུ་འབྱོར་ངེས་དང་མ་ཟད་ཁོ་
ཡི་སྙིང་ཁྲག་དེ་རྔུབ་གསུམ་དྲོན་འཐུང་མ་བྱུང་ཕྱིན་ང་ཉིད་ཅིས་ཀྱང་སྡོད་ཐབས་ག་ལ་
105



གླིང་རྗེ་གེ་སར་རྒྱལ་པོའི་སྒྲུང་རུ་ཏྲའི་འཕྲུལ་རྫོང་།
ཡོད༔ བདུད་རྒྱལ་ཨ་ཁྱུང་ཀེ་རུས་དམག་བཀོད་དང་རང་གི་ཡུམ་སྲས་རྣམས་ལ་འགྲོ་
སྡོད་ཀྱི་གྲོས་ཁ་བསྟུན་པའི་སརྒསྟེ་བཅུ་བདུན་པའོ༔ གམ་རྒྱ་རྒྱ༔
106



གླིང་རྗེ་གེ་སར་རྒྱལ་པོའི་སྒྲུང་རུ་ཏྲའི་འཕྲུལ་རྫོང་།
སརྒབཅོ་བརྒྱད་པ ཨ་ཁྱུང་ཀེ་རུ་དང་མི་ཁྱུང་རུ་ཏྲ་
གཉིས་དཔའ་ཁས་ལེན་བུད་པར་བཤོལ་བ༔
དེ་ནས་དེ་རྣམས་ཕོ་བྲང་སྟེང་དེར་ཡར་བཏང་ནས་ཁོ་རང་ལ་གཡོག་དཔའ་
བོ་ཤ་ཟན་བཅུ་གཉིས་བསྐོར་ཏེ་ རེ་ཞིག་ དེར་ བཞུགས་ ནས་ གཡོག་ ཡ་ མ་ངོ་ནག༔
དཔའ་བོ་ཁྲག་འཐུང་༔ རབ་རྒྱས་བཅས་ལྔ་ཡིས་མི་ཤ་དང་མི་ཁྲག་གསར་རྙིང་འཐབ་
སྟེ་གཤིན་དྲི་ཐུ་ལེ་བ་དྲག་པོའི་རྐན་སྒྲ་དང་བཅས་ཏེ༔ ཧ་ཧ་དང་༔ ཧེ་ཧེདང་༔ ཧི་ཧི་
སོགས༔ བཞད་སྒྲ་སྒྲོགས་པ༔ འཁོར་དེ་རྣམས་མི་ནག་འཇིགས་སུ་རུང་ཞིང་ངོ་དང་
ལུས་ཀུན་བྱོལ་སོང་གི་སྤུ་ལྟར་འཐོག་པ༔ ཆགས་པའི་མཚན་མ་སྒྲེང་བ༔ ཞེ་སྡང་གིས་
མེ་འབར༔ གཏི་མུག་གིས་མུན་ནག་འཐུམ་པ༔ མགོ་བོ་ལ་ཆ་ལུགས་སྔ་ལྟར་དཔའ་
རྔམ་བའི་ཚུལ་གྱིས་གཏང་མ་ངས་ལེན་དང་ཁོས་ལེན་ངང་དེར་སོ་སོར་དམག་བཀོད་
ལྟར་ལྕགས་རི་ཕྱི་ནང་བཟུང་ནས་བསྡད༔ དེ་ནས་མི་ཁྱུང་རུ་ཏྲ་དེས་བློན་ཆེན་རབ་
གཏུམ་དཔའ་བོ༔ གཤིན་རྗེ་ངོ་ནག༔ རྙབས་པ་ལག་རིང་༔ སྟོང་གསུམ་སྐད་ཐོས༔ ཤ་
ཟ་མཆེ་རྣོན༔ དཔའ་བོ་བདུད་རྗེ༔ ཁྲོ་ཆེན་འབར་བ༔ ཡུམ་བདུད་བཟའ་རྒན་མོ༔ སྲས་
དགྲ་འདུལ་དཔའ་བོ༔ སྲིང་མོ་ཁྲག་མིག་མ༔ ཆུང་མ་ཀླུ་འོད་འབར་མ་བཅས་ཐུགས་མ་
བདེ་བའི་ངང་ནས་གསོལ་ཟས་འགྲན་མེད་གྱ་ནོམ་པ་མཛད་ནས་ཡོད་སྐབས ཡུམ་
བདུད་བཟའ་རྒན་མོ་སེམས་སྡུག་བསྔལ་དཔག་མེད་ཀྱིས་གནོན་ཏེ་ངུད་མོ་བྱེད་ཅིང་
ཡོད་སྐབསཿ བློན་ཆེན་གཤིན་རྗེ་ངོ་ནག་དེས་སེམས་གསོས་ཀྱི་གླུ་འདི་བླངས་སོ༔
གླུ་ ཨ་ ལ་ཧུ་ཡེ་དུ་ཏྲི་མུ ཐ་ལ་ཐང་ གསུམ་མ་བླངས་ན
107



གླིང་རྗེ་གེ་སར་རྒྱལ་པོའི་སྒྲུང་རུ་ཏྲའི་འཕྲུལ་རྫོང་།
ཚིག་འགོ་གླུ་དེ་མི་ཁུག་འདུག ནམ་མཁའ་གཡུ་ཡི་ལྡིང་གུར་ནསཿ ལྷོ་
སྤྲིན་དཀར་པོའི་ཡོལ་བའི་ནང་༔ འཇའ་ཚོན་མཛེས་པའི་པ་ཏྲ་ནས༔ བྱུ་
རུ་འབར་བའི་ལྷ་མཁར་ནསཿ མུ་མེན་དྲ་ཚགས་ཤེལ་པ་ཏྲ༔ ཁ་དོག་སྣ་
ལྔའི་བ་གམ་སྟེང་༔ ཁ་ བད་དཀར་པོ་དུང་ལས་ བྱས༔ ལྷ་དབང་བརྒྱ་
བྱིན་ཡོངས་ སྟེང་ནས༔ ལྷ་ཆེན་དབང་ཕྱུག་ཆེན་པོ་མཁྱེན༔ རྒྱལ་པོའི་
དབུ་འཕང་དགུང་ལ་བསྟོད༔ དེ་རིང་ཁྲི་གདུགས་ཉི་མ་ལ༔ རྒྱལ་བློན་
ལྷ་ལྕམ་སྲས་འཁོར་བཅསཿ ཐམས་ཅད་སླུ་བདུད་དྲག་མཁར་འདིར༔
ལྷན་ཅིག་འཛོམས་པའི་དགའ་བྲལ་འདིར༔ བློན་ཆེན་གཤིན་རྗེ་ངོ་ནག་
ངས༔ ཚིག་གསུམ་ཞུ་བའི་རྒྱ་དར་འདི༔ ཕུལ་བའི་རྟེན་འབྲེལ་བཟང་
བར་ཤོག༔ སྔ་མ་སྔར་གྱི་དུས་ཚོད་ལ༔ བདུད་ཁྱབ་པ་ལག་རིང་ཞལ་
བཞུགས་ནསཿ བདུད་ མཁར་ཕྱོགས་མོ་ དགུ་ སྦྲེལ་བཞེངས༔ ས་ ལ་རྫོང་
བཙན་བཟུང་ནས་ཚུན༔ ཟས་སུ་མི་དགེ་སྲོག་དབུགས་བཅད༔ ལས་སུ་
མི་དགེ་དམག་ཇག་འཐབ༔ སྤྱོད་པ་མི་དགེ་དམ་ཆོས་བསྣུབསཿ མི་ཤ་
ཟོས་ཤིང་མི་ལྤགས་གྱོན༔ ལས་སུ་བསད་ བཅད་གཉིས་ ལས་མེད༔
འགྲོ་སྡོད་དམག་ ཇག་གཉིས་ལས་མེད འོན་ཀྱང་བདེ་སྐྱིད་ལྷ་དང་
འགྲན༔ སྡུག་བསྔལ་མི་ལ་ཕར་བཏང་ནསཿ བདེ་བ་རང་ལ་སྨིན་ནས་
བྱུང་༔ བོད་མུན་གླིང་འཁྱམས་པའི་འགྲོ་བ་རྣམས༔ ཁ་ཐབས་མེད་
108



གླིང་རྗེ་གེ་སར་རྒྱལ་པོའི་སྒྲུང་རུ་ཏྲའི་འཕྲུལ་རྫོང་།
པའི་སྐྱེས་བུ་འགསཿ བསད་བཅད་སེམས་ཀྱིས་མ་བཟོད་ནསཿ ངག་
ལ་བརྗོད་ལྟར་འདི་ལྟར་ཟེརཿ བདེ་བ་ ཕར་ལ་ སྦྱིན་པས་ཟེརཿ སྡུག་
བསྔལ་ཚུར་ལ་ལེན་པས་ཟེརཿ ཕོ་དཔའ་མེད་ཁོག་ལ་ལྷ་སྐུ་བཞུགས༔
བོད་ ལྷ་ མེད་ ལྷ་ སྒྲུབས་བྱེད་ཡིན་ཟེར༔ ལོ་དང་ཟླ་བ་བཙུགས་པར་
འདུག འཚོ་ ཟས་ ཆད་ ཀྱང་ དཀའ་ སྤྱད་ ཟེརཿ ཐ་ མ་ ལྷ་ འགྲུབ་ ཕར་
ལ་ཞོག༔ ཉམས་དང་རྨི་ལམ་ཙམ་ མི་གསལ ད་དུང་ང་ཆེ་ང་བཟང་
ཟེརཿ སྡུག་ བསྔལ་ རང་ གིས་ ཉོ་ ལེ་ རེད ལྷ་ བསྒྲུབ་ ན་ དགའ་ རབ་
དབང་ཕྱུག་སྒྲུབས༔ ཟས་ཟ་ན་ཤ་དང་ཁྲག་ལ་བཿ མི་དགེ་བཅུ་པོ་མང་
བླངས་ནས ཤ་དང་པགས་ པ་ སྤྱོད་ སྤྱོད་ ཀྱང་ ལྷ་ དང་ གཉིས་ མེད་
ནམ་དགོས་དུས༔ ལུང་བསྟན་གནང་ཞིང་བྱིན་རླབས་མྱུརཿ བསྐལ་པ་
སྔོན་ནས་མ་ དར་ བའི༔ ད་ ལན་ ཇོ་རུས་ དམག་དྲངས་ནས༔ རྒྱ་ མཚོ་
ཆེན་པོར་གཏིང་ནས་སྐམ༔ ད་དུང་དམག་སྣ་མཁར་ལ་དྲངསཿ དཔའ་
བོ་སྒྲ་གཅན་འགྲིམ་ལམ་ལ༔ བྱིས་ཆུང་མཐོ་འདོད་ཀླད་ཁྲག་གཏོར
བདུད་ཕྲུག་དྲག་པོའི་འཕྲུལ་མཁར་འདིརཿ གཤེགས་བསམ་ཨ་ཟན་
འཇབ་རྒན་དེས༔ རང་ཡུལ་ཧམ་པ་ཆེ་བ་དེ༔ འདི་རུ་ཧམ་བསམ་ཡོང་
ལེ་ཟེར༔ དེ་ རིང་ དཔའ་བོ་ རྒྱུག་ལམ་ནསཿ སྤྲང་ འཁྱམས་ བདུན་དེ་
བསད་ པའམ༔ ཡང་ན་བཟུང་ ནས་ ཁྱི་ ལྟར་ བསྐོརཿ འདིར་ ཚོགས་ །
109



གླིང་རྗེ་གེ་སར་རྒྱལ་པོའི་སྒྲུང་རུ་ཏྲའི་འཕྲུལ་རྫོང་།
ཡབ་སྲས་བློན་རྣམས་དང་༔ ཁྱད་པར་ཡུམ་མཆོག་བདུད་བཟའ་སྨན༔
ཐུགས་མུག་མི་དགོས་བདེ་བར་བཞུགས༔ དགྲ་ཡིས་མིན་ ཙམ་ མཐོ་
འཚམ་ཡང་༔ ངོ་མི་མཐོང་དམར་བསད་བཏང་མི་ལ༔ དཔའ་བོ་ང་ཡིས་
གཙོས་བྱས་པའི༔ ཁས་ལེན་ཁྲག་འཐུང་དཔའ་བོ་ལ༔ བདུད་བློན་བཅུ་
དགུ་ཐམ་པ་ཡོད༔ སྤྲང་ཉོབ་དྲུག་བདུན་ཕར་ལ་ཞོག དམག་དུང་ཕྱུར་
བྱུང་ ཡང་ དགའ་ བ་ ཡིན༔ དེ་ བས་ ཐུགས་ དགོངས་ སློད་ པར་ ནུ གླུ་
འཁྲུལ་ པ་ བྱུང་ན་མཐོལ་ལོ་བཤགསཿ ངག་ འཁྱལ་ པ་བྱུང་ན་བཟོད་
པར་གསོལ༔ ཨོཾ་མ་ཏྲི་མུ་ཡེ་ས་ལེ་འདུ༔
ཟེར་ནས་དེ་མ་ཐག་ཏུ་ཡར་ལངས་ནས་ལ་མོ་དགྲ་ལ་འགྲོ་གྲབས་བྱས་ཀྱང་བདུད་
རྒྱལ་ཨ་ཁྱུང་ཀེ་རུས་ད་རེ་ཞིག་འདིར་སྡོད་དང་ད་དུང་བྱ་བ་གང་གྲགས་ཀྱིས་གྲོས་ཁ་
བསྟུན་རྒྱུ་དགོས་གསུངས་པས་འོ་ལགས་སོ༔ རྒྱལ་པོ་རིན་པོ་ཆེ་ཡིས་བཀའ་ཕེབས་
ལྟར་ལས་མི་འདུག་མོད་ད་དགྲ་ཐད་ལ་བབས་དུས་འཛིང་༔ གཉེན་ཐད་ལ་བབས་དུས་
སྐྱོངས་ཟེར་བ་ལྟར་འདི་མུས་སྡོད་པས་ ག་ ལ་ ཕན་ཟེར་ནསཿ ལ་མོ་འཁོར་གསུམ་
བསྐོར་ཏེ་ཁས་ལེན་བུད་པར་བྱས་སོ༔ དེ་ནས་བདུད་རྒྱལ་བློན་རྣམས་ཟིང་ཟིང་ལོང་
ལོང་ལ་ལས་དགྲ་མྱུར་བར་འཛིང་ཟེར༔ ལ་ལས་རེ་ཞིག་འདིར་ས་བཟུང་ནས་སྡོད་ན་
དགའ་ཟེར༔ དེ་ནས་རྒྱལ་པོ་ཆེན་པོ་མི་ཁྱུང་རུ་ཏྲ་དེ་འཁོར་གསུམ་བསྐོར་ཏེ་ཨམ་
གཙིགས་ཐམས་ཐམསཿ སོ་སྒྲ་གྲོ་ཡོས་འཆའ་འཆའ་མིག་གཉིས་སྒྲ་གཅན་འཁྲུགས་
འཁྲུགསཿ བྲང་ ཀོ་ རྔ་ རྒོག་ བརྡུང་ བརྡུང་ བྱས་ ནས་ མྱུར་ བར་ཤོར་ ཆེས་ བྱས་ པས
སྙབས་པ་ལག་རིང་༔ སྟོང་གསུམ་སྐད་ཐོས༔ ཤ་ཟ་མཆེ་རྣོན༔ དཔའ་བོ་བདུད་རྗེ༔
110



གླིང་རྗེ་གེ་སར་རྒྱལ་པོའི་སྒྲུང་རུ་ཏྲའི་འཕྲུལ་རྫོང་།
ཁྲོ་ཆེན་འབར་བ༔ ཡུམ་བདུད་བཟའ་རྒན་མོ༔ སྲས་དགྲ་འདུལ་དཔའ་བོ༔ སྲིང་མོ་ཁྲག་
མིག་མ༔ ཆུང་མ་ཀླུ་འོད་འབར་མ་བཅས་ཀྱིས་ལུས་རྔུལ་ནག་ཛ་རེ་སེན་མོ་རྒྱུན་པ་མ་ཆད་
བར་དམ་དུ་བཟུང་ཡང་ཉི་མ་སྔ་དྲོ་མ་ཐུབ་ནས་མཐར་བཤོལ་བར་ཐུབ་བོ༔ བདུད་རྒྱལ་
བློན་རྣམས་བཀའ་བགྲོས་ཏེ་མཐར་བདུད་པོ་ཨ་ཁྱུང་ཀེ་རུ་དང་མི་ཁྱུང་རུ་ཏྲ་གཉིས་དཔའ་
ཁས་ལེན་བུད་པར་བཤོལ་བའི་སརྒསྟེ་བཅོ་བརྒྱད་པའོ༔ གཆས་གྱོ༔
111



གླིང་རྗེ་གེ་སར་རྒྱལ་པོའི་སྒྲུང་རུ་ཏྲའི་འཕྲུལ་རྫོང་།
སརྦབཅུ་དགུ་པ༔ གླིང་དམག་རྣམས་བདུད་རྒྱལ་
གྱི་དྲག་མཁར་ཆུར་ཕྱགས་ཕེབས་པ༔
དེ་མཉམ་ལ་ལྷ་ཆེན་དབང་ཕྱུགས་ཆེན་པོས་ཕོ་བྲང་སྟེང་ནས་འཇའ་འོད་ཀྱི་གུར་
ཁང་དགུ་བརྩེགས་ནས་བདུད་རྒྱལ་གཉིས་དང་ཐེའུ་རང་དཀར་ནག་ཁྲ་གསུམ་ལ་ལུང་
བསྟན་འདི་ལྟར་བརྗོད༔ གནས་མི་མངོན་འཇའ་རིས་དབྱིངས་སུ་ཡལ༔ ཆུ་ཟླ་བ་ནམ་
མཁའི་སྒྲ་གཅན་ཟིན༔ འདིར་ཕོ་བྲང་སྒྱུ་མའི་གྲོང་དང་འདྲེན༔ བྱ་དམར་པོའི་ལུས་ནས་
རཾ་ཡིག་འབར༔ དུ་ཏྲི་ར་ཛཱ་ཡིས་ཏི་ལ་ཀཿ ཨཱག་ནེ་བགྲང་ཕྲེང་འབར་བས་སྤྱོད༔ ལར་
ང་ཡི་ནམ་དགོས་རྨུ་ཐག་ཡོད༔ ཟེར་ནས་འཇའ་ལྟར་ཡལ༔ དེ་ནས་ཐེའུ་རང་དཀར་
ནག་ཁྲ་གསུམ་གྱིས་གཏོར་ཟོར་དེ་འཕངས་པས་མེ་བོང་བ་ཙམ་ཆད་དེ་འཇིག་རྟེན་ཡམ་
ཡོམ་བྱུང་ཡང་ཁྲོ་ཐུང་དགའ་བདེ་གཉིས་དང་གུ་རུ་དྲག་པོ་རྩལ་གྱིས་ནུས་སྟོབས་མེད་
པར་བྱས་སོ༔ དེ་ནས་བདུད་རྒྱལ་མི་ཁྱུང་རུ་ཏྲས་དམག་བཀོད་ཀྱི་གླུ་འདི་བླངས་སོ༔
ན་ག་ར་ཙ་དུ་ཏྲི་ཏི་ ས་ཙ་ ཨ༔ ཧེ་ཧེ༔ ནམ་མཁའ་དམར་ནག་
འཁྲུགས་ཀློང་ནས༔ སུམ་རྩེན་ལྷ་ཡི་ཞིང་ཁམས་ནས༔ དབང་ཕྱུག་ཨུ་
མ་ཡབ་ཡུམ་ལ༔ གསོལ་བ་འདེབས་སོ་འབྲལ་མེད་གཟིགསཿ ས་འདི་
འདྲ་དྲག་པོའི་ཞིང་ས་ནས༔ བདུད་ཡུལ་གྲུ་གསུམ་ནག་པོ་ནས༔ གབ་
པའི་ཕོ་བྲང་ཕྱོགས་ལས་རྒྱལ༔ རྨ་བདུད་འདུས་པའི་དྲག་མཁར་རེད
མི་ལྤགས་གསོན་བཤུ་བྱེད་ས་ནས༔ མི་ཤ་དམར་ཟན་བྱེད་ས་ནས༔
112



གླིང་རྗེ་གེ་སར་རྒྱལ་པོའི་སྒྲུང་རུ་ཏྲའི་འཕྲུལ་རྫོང་།
མི་ རོ་རྟ་རོ་གཅལ་དུ་ བཀྲམ༔ ཤ་ཟ་སྲིན་པོ་ གནས་ ས་ ནས༔ བདུད་
ཕྲུག་གར་རྩེད་རྩེ་ས་ནསཿ ང་འདྲ་མི་ཁྱུང་རུ་ཏྲ་ཟེར༔ སྟོང་གསུམ་ཟ་
བའི་མཐུ་བོ་ཆེ༔ སྲིད་པ་འདི་ཡི་མངའ་བདག་ཡིན༔ ཉི་མ་དེ་སྔ་ཕན་
ཆོད་ལ༔ གང་མཐོང་གསོད་པའི་ཤན་པ་ཡིན༔ ཚུར་ལ་ལེན་ཡ་བཟུང་
མི་ལ༔ ད་ལན་ཇོ་རུ་ ཨ་ཟན་ཡིན༔ དེ་ནས་ཉོན་དང་ བློན་པོ་རྣམས
ཁར་སང་ཉི་མའི་སྔ་ཞོགས་ལཿ ངེད་གཉིས་དངོས་མེད་ཐིམ་པའི་དུསཿ
ཕ་ བོང་ གཡག་ནག་ལངས་འདྲ་དེགླིང་ཕྲུག་བདུན་གྱིས་ཨ་ལོང་ལྟར༔
བསྐོར་ཏེ་འདན་མ་རྒྱལ་པོ་དེསཿ མདའ་སྐྱེན་ཁོ་འདྲ་མེད་པས་ཟེར
ཕ་བོང་ ལྷག་མེད་གཏོར་ནས་བྱུང་༔ དེ་འདྲ་གསུམ་ཙམ་ཡོད་པས་ན༔
འཛམ་ གླིང་ ཁ་ ཡ་ ཡོང་ ངེས་ རེད༔ དེ་ རྗེས་ གཡུ་ ལྷ་ དཔའ་ བོ་ དེས
དཔའ་བོ་ཁོ་འདྲ་མེད་པས་ཟེརཿ གློ་བུར་མདའ་ཞིག་སྤྲིངས་ནས་བྱུང་༔
ཨ་ཁྱུང་གོ་ཁྲབ་ཐ་རེ་གཏོརཿ དེ་རྗེས་ ཨ་སྟག་ ཀླུ་མོ་དེས༔ བུད་མེད་
ལུས་ལ་འཁོར་གསུམ་ཅན༔ མདའ་སྐྱེན་གྲུབ་པ་ཐོབ་པས་ཟེརཿ དུག་
མདའ་ནག་པོ་ སྤྲིངས་ནས་བྱུང་༔ དེ་ཡིས་ ང་ རང་ གོ་ ཁྲབ་གཏོརཿ དེ་
རྗེས་དགའ་བདེ་བེར་ནག་དེ༔ ཁྲོ་ ཁྲོས་རྔམ་པའི་མི་ནག་ཞིག ཤེད་
ཅན་ཁོ་འདྲ་མེད་པས་ཟེར༔ རྩ་གབ་ཙམ་ཡང་མཚན་མི་འདུག འབྲོང་
གཡག་ཚད་ཙམ་ཕ་ཝོང་ཞིག འཕངས་ཀྱང་སྐྱོན་ཆེར་རང་མ་བྱུང་༔
113



གླིང་རྗེ་གེ་སར་རྒྱལ་པོའི་སྒྲུང་རུ་ཏྲའི་འཕྲུལ་རྫོང་།
དེ་ རྗེས་ ཤན་ རྒན་ མེ་ རུ་ དེསཿ ས་ མདོའི་ རྫོང་ ཁག་ བཅོ་ བརྒྱད་ ལ༔
སྟོབས་ཤུགས་ཁོ་འདྲ་མེད་པས་ཟེར༔ དེ་ཡིས་མདའ་ཞིག་འཕངས་ནས་
བྱུང་༔ ཨ་ ཁྱུང་ སྙིང་ཁར་ཕོག་ནས་བྱུང་༔ དེ་རྗེས་ཇོ་རུ་ཟེར་བ་དེས
སྤྲུལ་ པ་ ཁོ་འདྲ་མེད་པས་ཟེརཿ ཐང་ཆེན་དགའ་ཚལ་ལྕགས་ སྲེགས་
བསྒྱུརཿ ཨ་ཁྲོ་ཟེར་བའི་རྒྱ་བོ་ཞིག ངོ་དུག་ཆེ་བ་ཞིག་ཀྱང་འདུག༔ གུ་
རུ་དམར་ནག་མེད་ཕྲེང་དེསཿ སྡིགས་མཛུབ་སྒྲེང་བ་ཙམ་གྱིས་ནི༔ གྲྭ་
གསུམ་ གྲམ་ པ་ རྒྱལ་ གྱིས་ འཕངསཿ དཔག་ཚད་བརྒྱ་ ཙམ་ངེས་པར་
འགྲིབ༔ དེ་ཡིས་མགོན་སྐྱབས་མ་བྱས་ན༔ བུ་དཔའ་ཡང་ང་ཉིད་མི་ཞེ
ད་ཀྱང་༔ དོན་དྲག་རྩལ་ཅན་དེར་ང་མ་དགའ ད་ཡང་དག་དོན་འབྲས་
སྙིང་པོ་ལ བློན་པོ་རབ་གཏུམ་དཔའ་བོ་དང་༔ གཤིན་རྗེ་ངོ་ནག་ཁྱོད་
རང་ གཉིསཿ ལྕགས་རི་ཕྱི་མའི་དཔུང་གནོན་སོང་༔ སྡར་མ་ཝ་བྲོས་
བྱེད་པས་ན༔ མགོ་ལག་ངེས་པར་མཚོན་གྱིས་བཅདཿ ལུས་ནས་ཤ་
གཏུབས་ཁྲི་རུ་ལེན༔ ཁ་ལ་ཆད་པ་རྒྱུན་སྐོར་དྲ༔ དཔའ་བོའི་གོ་ཁྲབ་
སྦལ་ཤུན་དང་༔ རྣོ་མཚོན་ངར་ཆེན་ལག་ན་བཟུང་༔ དཔའ་བོས་གཏང་
མ་ ལོན་པར་ གྱིསཿ སྙབས་པ་ལག་རིང་ཁྱེད་རང་དང་༔ སྟོང་གསུམ་
སྐད་ཐོས་དཔའ་བོ་གཉིསཿ ལ་མོ་ལུས་ལ་འཁོར་གསུམ་བསྐོར༔ མི་
ལྕགས་ལྷང་དང་སྦལ་སྦྲུལ་སོགས༔ གོས་གྱོན་མི་སྙིང་དམར་ལེན་
114



གླིང་རྗེ་གེ་སར་རྒྱལ་པོའི་སྒྲུང་རུ་ཏྲའི་འཕྲུལ་རྫོང་།
གྱིསཿ ལྕགས་རི་བར་མའི་དཔུང་གནོན་སྡོད༔ ཤ་ཟ་མཆེ་རྣོན་འགྲན་
བྲལ་དང་༔ དཔའ་བོ་བདུད་རྗེ་ཁྱོད་རང་གཉིས༔ མ་འདུག་ལ་མོ་དགྲ་
ལ་སོང་༔ ཕག་ནག་མགོ་དགུ་བཞོན་ནས་སོང་༔ ཟངས་གྲི་འབར་བ་
བདུད་ཁྲམ་ཐོགས༔ ལྕགས་རི་གསུམ་པོའི་དཔུང་གནོན་སོང་༔ ཁྲོ་ཆེན་
འབར་བའི་དཔའ་བོ་ཁྱོད༔ གོ་མཚོན་ཐོགས་ལ་མྱུར་བར་སོང་༔ སྒོ་
ཆེན་ཕྱི་ལ་ཁས་ལེན་བུད༔ དགྲ་ཤ་ཟོ་ལ་དགྲ་ཁྲག་འཐུང་༔ གཏང་མ་
གནམ་ལ་གྲགས་ལེ་གྱིས༔ ཡབ་གཅིག་བདུད་རྗེ་འབར་བ་དང་༔ ཡུམ་
མཆོག་བདུད་བཟའ་རྒན་མོ་དང་༔ སྲིང་མོ་ཁྲག་མིག་མཛེས་མ་དང་༔
ཆུང་མ་ཀླུ་འོད་འབར་མ་དང་༔ སྲས་པོ་དཔའ་བོ་དགྲ་འདུལ་བཅས
མ་འདུག་ཕོ་བྲང་སྟེང་ལ་སོང་༔ ཇོ་རུ་ཨ་ཟན་མ་གསོད་བར༔ ཕོ་བྲང་
འདི་རུ་མ་འོངས་ཤིག རྗེས་ལ་དགྲ་བསད་ དགའ་སྟོན་བྱེད༔ ང་ལ་
སེམས་འཕྲེང་དགོས་དོགས་མེད༔ ཉི་མ་རེ་ཡི་ཁ་ཟས་ལ༔ ཡུལ་ཆེན་རེ་
ཡིས་མ་ཚིམས་ནས༔ ད་དུང་སུ་ཟ་སུ་ཟ་ཟེར༔ དགྲ་བོ་ཡོད་ན་དགའ་
བ་ཡིན༔ དེ་བས་སེམས་འཕྲེང་མ་བྱེད་ཅིག༔ ཨོཾ་མ་ཏྲི་མུ་ཡེ་ས་ལེ་འདུ
ཞེས་ཟེར་ནས་ཨ་ཁྱུང་དང་༔ མི་ཁྱུང་གཉིས་ལ་གཡོག་ཤ་ཟ་མཆེ་རྣོན་སོགས་
དཔའ་བོ་དྲུག་གིས་བསྐོར་ཏེ༔ མི་སྙིང་དང་མི་ཁྲག་གསར་རྙིང་གསོལ་ཏེ་དེ་ནུབ་སེམས་
མ་བདེ་ བའི་ ངང་ནས་ གསུང་གླེང་ དཔག་མེད་མཛད་ནས་བཞུགསཿ འཁོར་རྣམས་
115



གླིང་རྗེ་གེ་སར་རྒྱལ་པོའི་སྒྲུང་རུ་ཏྲའི་འཕྲུལ་རྫོང་།
བཀའ་ཕེབས་ལྟར་རང་རང་གིས་དགྲ་སྐལ་ལྕགས་རི་མི་བཏང་བསམས་ཏེ་དཔའ་ངར་
བའི་ངང་ནས༔ དགྲ་ཆས་དཔལ་ཟིལ་བཟོད་བཀའ་བའི་བདུད་ཆས་རྔམ་བརྗིད་དང་
ལྡན་པའི་ཚུལ་གྱིས་ལྕགས་རི་ལེགས་པར་བཟུང་ནསཿ གཏང་མ་ལོན་རྒྱུའི་ཡུལ་ཇོ་རུ་
ངོ་ནག་བྱུང་ན་དགའ་ཁོའི་སྙིང་དམར་ལེན་དང་སྙིང་ཁྲག་དྲོན་མོ་འཐུང་ནས་མགོ་ལག་
དཔའ་རྟགས་ཁྱེར་བསམ་པ་མ་གཏོགས༔ སྐྱག་བསམ་པ་སོགས་གཏན་ནས་མ་སྐྱེས
དེ་ནས་གཟིམ་གུར་དགྲ་བླའི་ཁྱུང་ཆེན་ཝེར་མ་འདུས་པའི་ཕོ་བྲང་དེར༔ ཕྱོགས་དུས་
རྒྱལ་བའི་ཕྲིན་ལས་དམར་ནག་མེ་བའི་ཕྲེང་བ་ཅན་གྱི་ཕོ་ལྷ༔ ཡི་དམ་སྒྲུབ་སྡེ་བརྒྱད་ཀྱི་
མངའ་བདག མ་མོ་མཁའ་འགྲོ་ཡོངས་ཀྱི་ཡབ་རྗེ༔ བཀའ་སྲུང་ཆོས་སྐྱོང་ཡོངས་ཀྱི་
དཔལ་མགོན༔ སུམ་རྩེན་ལྷ་ཡི་ཡུལ་ན་དམ་པ་ཏོག་དཀརཿ ལྷ་བུ་ཡོངས་ཀྱི་གཅེས་
ཕྲུག ཚངས་པ་བས་ཀྱང་ཆེ་བ༔ བར་མ་གཉན་གྱི་ཡུལ་ན༔ གཉན་ཆེན་སྐུ་ལྷ་གེ་མཛོ༔
བསྟན་སྲུང་ཡོངས་ཀྱི་རྗེ་གཅིག༔ འོག་མ་ཀླུ་ཡི་ཡུལ་ན༔ ཀླུ་རྒྱལ་གཙུག་ན་རིན་ཆེན༔
ཀླུ་ རྒྱལ་ཡོངས་ ཀྱི་གཅེས་ཕྲུག ལྷོ་ཡི་འཛམ་བུ་གླིང་ན༔ རིགས་ གསུམ་ རྒྱལ་ བའི་
དངོས་ སྤྲུལ༔ སངས་ རྒྱས་ སྟོང་ གི་ སྲས་ པོ༔ ཁམས་ གསུམ་ འདྲེན་ པའི་ དེད་ དཔོན
བདུད་རིགས་འདུལ་བའི་དཔའ་བོ༔ འཛམ་གླིང་མི་ཡི་སེང་གེ༔ ཐུབ་བསྟན་གངས་རི་
སྐྱོང་བའི་སྟོབས་ཅན༔ རྨ་ཁོག་རྡོ་རྗེའི་གདན་ནསཿ ཇོ་རུ༔ སངས་རྒྱས་ཤཱཀྱ་སེང་གེའི་
ལུང་གིས་བསྔགས་པ་དུས་སུ་སྨིན་པ༔ འཛམ་གླིང་སེང་ཆེན་ནོར་བུ་དགྲ་འདུལ་རྩལ༔
ཕྱི་ནངས་སྲོད་ཡོད་ཙམ་ནས་ཡར་བཞེངས་ནས༔ གཡས་སྟག་རལ་རི་མོ་ཅན་གྱི་ནང་དུ་
ལྷ་མདའ་ལི་མར་ཆོས་སྐྱོང་མངོན་རྒྱུག་དགུ་བཅུ་རྩ་དགུས་ལེགས་པར་བཀང་༔ གཡོན་
གཟིག་ཤུབས་ཐིག་ལེ་ཅན་གྱི་ནང་དུ༔ སྟོང་གསུམ་འགུགས་བསྒྲལ་འཕྲུལ་གྱི་མཆོག་
དཀར་རྭ་རྒོད་འཁྱིལ་ཆེན་དེ་སྐུ་ལུས་གཡོན་དུ་བཏགས༔ མདུང་མོ་སྟོང་གསུམ་ཤ་ཟན་
དེའི་རྩེར་བ་དན་གཡུལ་ལས་རྣམ་རྒྱལ་འཛུགསཿ སྐུ་ལ་ཟ་འོག་བེར་སྨུག་ནག་དྲག་
116



གླིང་རྗེ་གེ་སར་རྒྱལ་པོའི་སྒྲུང་རུ་ཏྲའི་འཕྲུལ་རྫོང་།
པོའི་མེ་རི་འབར་བ་དེའི་སྟེང་༔ ཁྲབ་རྗེ་ཟིལ་པ་འབུམ་རྫོང་དགྲ་ལྷའི་ཚེ་མདུད་སྤུངས་
སེ་མནབ སོག་ལྷམ་ཡུ་རིང་ལ་ཆབ་སྒོག་འཇའ་འོད་ཀྱིས་དཀྲིས༔ རལ་གྲི་བཏབ་པ་
ལེན་མེད་སྐེད་ལ་བསྐོར༔ རྨོག་མོ་ནམ་མཁའ་ཐོགས་སྡུག་རྩེར་ཁྱུང་འཕྲུ་ཁམས་གསུམ་
ཟིལ་གནོན་བཙུགས༔ དཔའ་ཆས་ཡོངས་སུ་རྫོ་གས་ནསཿ ཁྱུང་དར་མ་རི་རབ་ཀྱི་རྩེ་
ནས་ལངས་འདྲ༔ དེ་ནས་དཔའ་ཐུལ་རྣམས་ཀྱིས་རང་རང་གི་འཁོར་གསུམ་བསྡམས་
ནས་མྱུར་བར་འདན་རྗེ་རྒྱལ་པོ་དེས༔ སྟག་རལ་གཟིག་ཤུབས་མདུང་དར་དཔའ་ཆས་
ཡོངས་སུ་རྫོགས་པ་གཡུ་འབྲུག་གྱེན་ལ་འཁྱུགས་པ་འདྲ་བཿ དེ་བཞིན་དུ་དཔའ་ཐུལ་
དྲུག་པོ་དཔའ་ཟིལ་བཟོད་དཀའ་བའི་ཚུལ་གྱིས་རང་རང་གི་འདོ་རྗེ་ལ་སྒ་བཞག་སྟན་
བཞག་མྱུར་བར་བྱས་ནསཿ བསང་དང་གསེར་སྐྱེམས་མང་དུ་བཏང་ནས༔ ཀི་བསྭོ་དང་
བཅས་ཏེ་གེ་སར་སྐྱེས་བུའི་སྐུ་ཡི་སྤྲུལ་པ་རང་འདྲ་སྟོབས་རྩལ་ཅན་བརྒྱ་ཕྲག་ལྷག་ཙམ་
གྱིས་བསྐོར་ཏེ་བཀྲ་སྤུངས་སེ༔ འོད་ཐིམས་སེ༔ གཟི་བྱིན་བཟོད་པར་དཀའ་བའི་ཚུལ་
གྱིས༔ འདན་མ་གྲུབ་ཆེན་དཔའ་བོ་རང་འདྲ་བརྒྱ་ཕྲག་གིས་བསྐོར་ཏེ་ཁྲོ་གཏུམ་དང་
ལྡན་པ ཨ་ཁུ་ཁྲོ་ཐུང་རྒྱལ་པོ་དེར་སྤྲུལ་པ་རང་འདྲ་བ་སྟོང་གིས་བསྐོར་བ༔ དགའ་
བདེ་ལ་ཆོས་སྐྱོང་དྲག་རྩལ་ཅན་སྟོང་གིས་བསྐོར་བ༔ ཤན་པ་ལ་བཙན་རྒོད་དྲག་པོ་
སྟོང་གིས་བསྐོར་བ གཡུ་ལྷ་དཔའ་བོ་ཐོག་འགྱུར་གྱི་སྤྲུལ་པ་དཔའ་བོ་རང་འདྲ་ཉི་
ཤུས་བསྐོར་ཏེ་དཔའ་ངར་བའི་ངང་ནས་ཁ་ཕོ་སྡོམ་ཞིང་གཡས་གཡོན་དུ་རྒྱུག་པ༔ བྱང་
ཨ་སྟག་འཁྱིལ་པའི་ཀླུ་མོ་དེར་སྤྲུལ་པ་ཀླུ་སྔོན་པོ་སྟོང་གིས་བསྐོར་ནས་དར་འཕྲུ་སྦྲུལ་
ནག་མང་པོས་གཡས་གཡོན་སྒྲེང་བ༔ ཐམས་ཅད་དཔའ་ཟིལ་བཟོད་དཀའ་བའི་ཚུལ་
གྱིས༔ དགྲ་ བླ་ ཝེར་ མ ལྷ་ ཀླུ་ གཉན་ གསུམ་ གྱི་དམག་ ཚོགས་ ཀྱིས་གཡས་ གཡོན་
མདུན་ རྒྱབ་ཏུ་ བསྐོར་ ནས་ དངོས་ སུ་ བྱོན་ གླིང་ དམག་ རྣམས་ བདུད་ རྒྱལ་ གྱི་ དྲག་
མཁར་རྩར་ཕྱགས་ཕེབས་པའི་སརྒསྟེ་བཅུ་དགུ་པའོ༔ གརྨ་རྒྱ་རྒྱ༔
117



གླིང་རྗེ་གེ་སར་རྒྱལ་པོའི་སྒྲུང་རུ་ཏྲའི་འཕྲུལ་རྫོང་།
སརྒཉི་ཤུ་པ༔ འདན་མ་གཡུལ་རྒྱལ་ཐོག་
རྒོད་ཀྱིས་དགྲ་སྐལ་བསད་པ༔
དེ་ནས་བདུད་མཁར་ཤོག་མོ་དགུ་སྦྲེལ་བརྩེགས་སྟོང་ཕྲག་ཙམ་སྟེང་དུ་འཕགས་
པ་ལོགས་བཞིར་རབ་ཏུ་རྔམ་པའི་མཆེ་རྣོན་བཞིས་བསྲུངས་བ༔ ལྕགས་རི་ནག་པོ་དགུ་
བསྐོར་ཡོད་པ་དེའི་འགྲམ་དེར་ཕྱགས་ཕེབས་པ་དང་མཉམ་དེརཿ འདན་མ་རྒྱལ་པོ་དེ་
སྔོན་དུ་ཡོབ་ལོང་ཞིག་བྱས་ནས་ཀྲང་ངེར་བུད་དེ མདའ་ལྟོང་སྤྱད་ཅིང་གླུ་ལེན་དུ་ཉེ་བ་
དང་མཉམ་ནསཿ བློན་ཆེན་རྡོ་རྗེ་དགྲ་འདུལ་དེ་ཡིས་གདོང་བཀག་བྱུང་ནས༔ འདན་
མས་མྱུར་བར་གླུ་འདི་འཇིགས་མེད་སྟོབས་ཀྱི་གློག་ཞགས་ལ་དྲངས་ཏེ་གསུངས་སོ༔
ཨོཾ་མ་ཎི་པདྨེ་ཧཱུཾ་ཧཱི གླུ་ཨ་ལ༴ ཐ་ལ༴ ཐ་ལ་དྲུག་འགྱུར་གླིང་གི་
སྐད༔ གལ་ཆེ་ན་དེ་རིང་ཁྱོད་ལ་ལེན༔ གནས་ཟངས་མདོག་དཔལ་རི་
ཞིང་ཁམས་ནས༔ ལྷ་ཨོ་རྒྱན་གུ་རུ་པདྨ་མཁྱེན༔ གནས་གཡུ་ལོ་བཀོད་
པའི་ཞིང་ཁམས་ནས༔ མ་རྗེ་བཙུན་སྒྲོལ་མ་སྔོན་མོ་མཁྱེན༔ ས་གཞི་
དམར་ནག་འཁྲུགས་ཀློང་ནསཿ སྲུང་མ་དམ་ཚིག་ཅན་རྣམས་དགོངས༔
དེ་རིང་འདན་མའི་སྡོང་གྲོགས་མཛོདཿ ས་འདི་འདྲ་ས་ངོ་མ་ཤེས་ན༔
བདུད་ཡུལ་གྲུ་གསུམ་སྐམ་ཤུལ་ན༔ ཨ་ཁྱུང་མི་ཁྱུང་གནས་པའི་སཿ ང་
འདྲ་ང་ངོ་མ་ཤེས་ན༔ འདན་ཤར་ལུང་རི་དྲུག་ཕོ་བྲང་ནས༔ ཟ་ཧོར་
118



གླིང་རྗེ་གེ་སར་རྒྱལ་པོའི་སྒྲུང་རུ་ཏྲའི་འཕྲུལ་རྫོང་།
རྒྱལ་པོའི་རྒྱལ་བརྒྱུད་ཡིན༔ སྐྱེ་བ་འདི་ཡི་གོང་རོལ་ན༔ ས་ར་ཧ་པའི་
སྐྱེ་བ་ཡིན ང་འདྲ་འདན་མ་ཁྲ་རྒོད་ཟེར༔ གླིང་ཕུ་ནུ་ནང་གི་སྙིང་ནོར་
ཡིན༔ བྱ་ཁྱུང་ཆེན་མགོ་ཡི་ནོར་བུ་ཡིན༔ ཡོད་ན་དེ་ཡོད་འདན་མ་ཡིན
མེད་ན་དེ་ མེད་ འདན་ མ་ ཡིན༔ ཁོ་ རེ་ རྡོ་ རྗེ་ དགྲ་ འདུལ་ ཉོན༔ ཚིག་
གསུམ་འདྲ་མ་འདི་འདྲ་ཡོད༔ ཁྱོད་མི་ངན་རང་སྲོག་འཕུང་ཁ་ལ༔ ངར་
འདོད་སྣང་བ་ཆེ་ལུགས་དང་༔ དཔའ་མེད་སྟོང་གཏམ་ཆེ་ལུགས་གཉིས
ད་ལན་གཏང་མ་ཁེར་འགྲོ་གསུམ༔ དེ་རིང་ཞིང་བཅུ་ཁྱོད་ལ་ཚང་༔ མི་
ནག་སོལ་མདོག་འདྲེ་ཡི་ལུས༔ སྦྲུལ་ནག་སྟོང་གི་གོས་སུ་གྱོན༔ གངས་
སྦལ་ནག་པོའི་རྨོག་ཅན་ལཿ ང་འདྲ་གདོང་ལངས་འོང་ས་མིན༔ འཁོར་
གསུམ་མེད་པའི་དཔའ་བོ་ལཿ དགྲ་བོའི་གཏང་མ་མེད་པའི་རྟགས
དཔའ་བོ་ ཁེར་ འགྲོ་ཤ་ རེ་ ཚ༔ དེ་ རིང་ འདན་མ་ རྒྱལ་ པོ་ ངས༔ སྟོང་
གསུམ་འགུགས་པའི་གཞུ་མོ་ནང་ མདའ་མོ་སྟོང་གསུམ་ཤ་ཟན་ཡོད༔
ཆོས་སྐྱོང་ཟི་ར་འཚུབས་སེ་ཡོད༔ ང་འདན་མས་མདའ་ཡི་འཕེན་ལམ་ན༔
མཐོ་ཉི་ཟླ་ཡིན་ཀྱང་ས་ལ་འཕེན༔ སྲ་རྒྱ་བྲག་ཡིན་ཀྱང་ཐལ་ཕུང་བཟོ༔
གཏམ་ཚིག་གསུམ་ཁ་ཆེམས་བཞག་རྒྱུ་གྱིས༔ ཚེ་མི་རྟག་འགྲོ་བའི་དུས་
ལ་བབས༔ ཁྱོད་རྒྱལ་ བློན་དཔུང་འཁོར་མ་ལུས་ པ༔ ང་འདན་མས་
མདའ་ ཡི་ དཔའ་ རྟགས་ ལེན༔ ཤ་ ཁྲག་ དཔའ་བོ་སྲུང་ མ་ མཆོད༔
119



。
གླིང་རྗེ་གེ་སར་རྒྱལ་པོའི་སྒྲུང་རུ་ཏྲའི་འཕྲུལ་རྫོང་།
ཁྱོད་དེ་རིང་ས་སྟེང་ལུས་གྱུར་ན༔ ང་འདན་མ་མིན་པའི་རྟགས་ལ་ཞོག༔
གླུ་གོ་ན་རྣ་བའི་བུ་རམ་ཡིན༔ མ་གོ་གླུ་ལ་འགྲེལ་པ་མེད༔ ཨོཾ་མ་ཎི་
པདྨེ་ཧཱུྃ་ཧཱི ཨོཾ་མ་ཎི་པདྨེ་ཧཱུྃ་ཧཱི།
ཞེས་ཟེར་བ་དང་མཉམ་དུ་དང་པོ་ཉམ་ཆུང་ཁྱོད་སྒྱུ་ལུས་མི་གཏོ༔ ལར་ང་འདན་
མ་རྒྱལ་པོའི་མདའ་ཡི་དྲག་རྩལ་ལ་ལྟོས་ཟེར་ནས༔ ལྕགས་རི་ནག་པོ་དགུ་བསྐོར་དེ་ལ་
ཤུགས་ཀྱིས་ཕྱག་མདའ་ཞིག་སྤྲིངས་པས་ལྕགས་རིའི་ཕུག་དགུ་དུས་གཅིག་ལ་གཏོར་
འུར་སྒྲ་གནམ་ས་གཡོས་པ༔ དེ་མ་ཐག་ཏུ་བདུད་བློན་རྡོ་རྗེ་དགྲ་འདུལ་དེསཿ དགྲ་སྟ་
མི་ཕོ་སྟོང་ཆོད་དེ་ཕྱར་ནས༔ ཡ་ཁོ་རེ་འདན་མ་ཐན་གྱི་ངོ་ནག་ང་བདུད་བློན་ངར་བའི་
དཔའ་སྒོ་ལ མདའ་སྐྱེན་པོ་ཡོད་ན་དགའ་ལེ་ཡིན༔ བུ་དཔའ་བོ་ཡོད་ན་དེ་བས་དགའ་
ཟེར་ནས་གླུ་འདི་བདུད་ཀྱི་ཤ་ཟ་ངར་སྒྲ་ལ་དྲངས་ཏེ་བླངས་སོ༔
དུ་ཏྲི་ན་གཱ་ཨཱ་ལུ་ཡེ༔ ཁོ་རེ་མི་སྔོན་རྟ་སྔོན་ཁྱོད༔ དཔའ་མེད་སྟོང་
གཏམ་ཁ་བདེ་མ༔ ཁར་སང་ཉི་མའི་སྔ་ཞོགས་ལ༔ ཁྱོད་ཀྱིས་བདུད་
རྒྱལ་འགྲན་བྲལ་གཉིས༔ དངོས་མེད་རང་ས་བཞུགས་པའི་དུསཿ ཉེས་
མེད་ཕ་བོང་ཐར་རེ་གཏོརཿ དེ་རིང་དམག་སྣ་མཁར་ལ་དྲངསཿ ལྕགས་
རི་ནག་པོ་དགུ་བསྐོར་འདི༔ སྡུག་ཁྱོད་ཀྱི་མདའ་མོས་ཞིག་ས་མེད༔
ཐེའུ་རང་དཀར་ནག་ཁྲ་གསུམ་དང་༔ སྲིན་རྒྱལ་ལྷ་འདྲེའི་ཆོ་འཕྲུལ་རེད
ལྷ་དབང་ཕྱུག་འབར་བའི་ཐུགས་སྲས་ལ༔ རྒྱལ་པོ་ཨ་ཁྱུང་ཀེ་རུ་དང་༔
མི་ཁྱུང་རི་ཏྲ་བཞུགས་མཁར་རེད༔ བྱ་རྒོད་པོས་གནམ་འཕང་མ་
120



གླིང་རྗེ་གེ་སར་རྒྱལ་པོའི་སྒྲུང་རུ་ཏྲའི་འཕྲུལ་རྫོང་།
ཆོད་ནསཿ མར་ལ་མཁར་རྩ་མཚོ་ལ་ལྟུང་༔ ལྕགས་ནག་ཁྲོ་ཞུན་འབར་
བ་ ལ༔ ཞུན་མའི་ ལི་ ཆུས་ བར་ མེ་ བྱུག ཉེས་ ཆེན་ ཁྱོད་ ཀྱི་ ལག་ པ་
གཉིསཿ དེ་རིང་དགྲ་སྟ་ཁ་ཆེ་འདིསཿ བཅད་ཅིང་ང་ཡིས་རྔམ་ཟས་བྱེད༔
ཁྱོད་ཀྱིས་ཁ་ཡིས་ཉེས་པ་ལ༔ གྲི་གུག་འབར་བའི་རྒྱུན་བུ་དྲ༔ དེ་རྗེས་
ཁྱོད་ཀྱི་སྒྱུ་ལུས་དེ༔ དུམ་བུ་སྟོང་དུ་ང་ཡིས་གཏུབསཿ མགོ་ལག་དཔའ་
རྟགས་རྒྱལ་མཚན་ཕྱར༔ བློན་ཆེན་རྡོ་རྗེ་དགྲ་འདུལ་ང་༔ དེ་སྔ་སྐྱེ་དང་
ཚུན་ཆད་ནས༔ མི་ཤ་ ཁྲག་དྲོན་འཐུང་ འཐུང་ནས ད་ ལན་ ཁྱོད་ཀྱི་
དམག་ སྣ་ འདྲེན༔ ཤ་ཁྲག་མ་ཟོས་ཞག་ གཅིག་ ཡིན༔ དེ་ རིང་ འདན་
མའི་སྙིང་ཁྲག་དེ༔ རྔུབ་གསུམ་མ་འཐུང་ཡིད་མི་ཚིམས༔ ང་ལ་འཁོར་
གསུམ་མེད་མ་ཡིན༔ བུ་དཔའ་ན་རྒྱང་འཕེན་མདའ་མི་དགོསཿ དཔའ་
མེད་མདའ་ལྟོང་རྒྱང་ནས་སྤྲད༔ དོན་མེད་རྒོད་པོའི་སྙིང་དེ་དཀྲུགས༔
ཁོ་རེ་འདན་མ་ཐལ་སྔོན་མདོག༔ དཔའ་དེ་འདྲ་ཡོད་ན་ཟུར་ལ་བུད༔
ངས་དཔའ་རྩལ་ཁྲ་ཡི་སྡེར་མོ་ཡིས༔ ཁྱོད་བྱིའུ་ཆུང་ཀླད་ཁྲག་མ་གཏོར་
རྡོ་ རྗེ་ དགྲ་ འདུལ་ མིན་ རྟགས་ གྱིས༔ དེ་ རྗེས་ ཨབ་ ཟན་ འཇབ་
རྒན་དེ༔ སྙིང་ལ་དམར་ཟན་བྱེད་ངེས་དང་༔ སྤྲང་ཕྲུག་ལྔ་དེ་མཁར་ལ་
ཁྲིད༔ སྒོ་ཆེན་བཞི་ལ་ཁྱི་ལྟར་བསྐོར༔ ལྕགས་ཐག་དགུ་སྦྲེལ་ནག་པོ་
ཡིས༔ ལོ་དགུ་བཏགས་ནས་དམར་བསད་བྱེད༔ ཨེ་ཟེར་ཉོན་དང་
121



གླིང་རྗེ་གེ་སར་རྒྱལ་པོའི་སྒྲུང་རུ་ཏྲའི་འཕྲུལ་རྫོང་།
གསལ་ནས་ཡོང་༔ ཨོཾ་མ་ཏྲི་མུ་ཡེ་ས་ལེ་འདུ༔
ཞེས་ཟེར་བ་དང་མཉམ་དེར་ཁོ་ཐེ་མི་ཚོམ་པར་མཆོངས་ནས་འདན་མ་ལ་དགྲ་སྟ་
ལན་གསུམ་བརྒྱབ་པསཿ གོ་མ་ཕུག་ནས་དེ་མ་ཐག་ཏུ་འདན་རྒན་དཔའ་བོ་ཐོག་རྒོད་
དེས་མདའ་གཞུ་ཤུབས་ཏུ་བཅུག་ནས༔ ཡ་ཁོ་རེ་ཝ་མོ་རྡོ་རྗེ་དགྲ་འདུལ་ཁྱོད་མི་ཤ་
དམར་ཟན་དང་ཁ་བཤད་མི་མཚུངས་སྙིང་རེ་རྗེ༔ ཁྱོད་ཤ་ཚ་དང་སྙིང་རྗེ་མེད་པ་ང་ལ་
སྡང་བ་དང་༔ ཨ་ཁྱུང་ཀེ་རུ་དང་༔ མི་ཁྱུང་རུ་ཏྲ་ལཿ ཞེན་ཆགས་འཁྲུལ་པའི་ཨཱའཐས་
གཟུང་འཛིན་འཁྲུལ་སྣང་ཀུན་བརྟགས་ཀྱི་གདོན་ཆེན་སྙིང་ལ་ཞུགས་ཏེ་མ་རིག་པས་
ལེན༔ ད་སྐྱེ་མེད་རིག་པ་ཡེ་ཤེས་དོན་གྱི་ལྷ་དེ་ཉིད་ངོ་བོ་ཀ་དག༔ ཧཱི༔ཡིག་དཀར་པོ་
གསལ་སྟོང་འཕུར་ལ་ཁད་དེ་ཉིད་ཡིན་པས༔ སྒྱུ་ལུས་ཟག་བཅས་བདུད་གཟུགས་དེར་
འཛིན་མིངགིས་ཐོངས་ལ༔ ང་ལ་འདྲེན་པའི་དེད་དཔོན་བླ་མེད་སྒོམས་ཤིག་གསུངས་
ནས༔ དེ་མ་ཐག་ཏུ་རལ་གྲི་འཇང་པ་ཡུ་དམར་དེ་སོ་ཤང་ལེགས་པར་བསྐོར་ནས༔ ཕཊ༔
བརྗོད་པ་དང་མཉམ་དེར་རྡོ་རྗེ་དགྲ་འདུལ་དེ་ཡི་སྒྱུ་ལུས་དུམ་བུར་གཉིས་སུ་བཏང་༔
དེ་མ་ཐག་ཏུ་འདན་མ་དཔའ་བོ་ཐོག་རྒོད་དེ་ཉིད་ཚམ་ཚོམ་མེད་པར་ལྕགས་རི་ཕྱི་མ་
གསུམ་ལ་མཆོངས་བས༔ རབ་གཏུམ་དཔའ་བོ་གཤིན་རྗེ་ངོ་ནག་གཉིས་ནས་གདོང་
མཉམ་བཀག་གི་ངང་དེརཿ དང་པོ་རབ་གཏུམ་དཔའ་བོ་དེས་ངོ་དྲག་ཏུ་ཁྲོས་ཏེ་ཁ་ཤ་
འདར་ཁྱུག་ཁྱུག་མིག་གཉིས་དམར་དཀོར་དཀོར༔ མི་ལྤགས་སྟོང་གི་གཡང་གཞི་དེ་
ཡར་ཙམ་བརྗེས་ནསཿ ཞགས་ནག་རླུང་འཛིན་དེ་ལག་གཡས་པས་ནམ་མཁའ་ལ་ཕྱར་
ཏེ གླུ་འདི་བླངས་སོ༔
དབང་ཕྱུག་རྡོ་རྗེ་དགྲ་འདུལ་རྩལ༔ སརྦ་སིདྡྷི་ཧཱུྃ༔ ནམ་མཁའ་
དམར་ནག་འཁྲུགས་ཀློང་ནས༔ ལྷ་ཆེན་དབང་ཕྱུག་འབར་བ་རྩལ༔
122



གླིང་རྗེ་གེ་སར་རྒྱལ་པོའི་སྒྲུང་རུ་ཏྲའི་འཕྲུལ་རྫོང་།
དེ་ རིང་ བདུད་ ཕྲུག་ གླུ་སྣ་དྲངས༔ འཛམ་གླིང་བྱེ་བ་ ཕྲག་བརྒྱ་ནས
དྲག་པོའི་ས་མཁར་ཡར་གྱུར་ལ༔ གྲྭ་གསུམ་བདུད་ཡུལ་མུན་པའི་གླིང་
ཕོ་བྲང་ཁྲོ་མཁར་དགུ་སྦྲེལ་རེད༔ གནམ་ལྕགས་ཐོག་སྟོང་བབས་གྱུར་
ཀྱང་༔ དྲག་མཁར་འདི་ལ་འགྲིམས་ས་མེདཿ སྒོ་ཆེན་བཞི་ཡི་གཡས་
གཡོན་ལཿ དཔའ་བོ་ཁས་ལེན་དགུ་ ཙམ་ ཡོད༔ སྟོང་ གསུམ་ཟ་བའི་
མཐུ་བོ་ཆེ༔ དམག་མང་བྱུང་ན་དགའ་བ་ལ༔ གནའ་མི་བོད་ཀྱི་ངག་
གཏམ་ ལ༔ མོན་ ཡུལ་ ཁུ་བྱུག་སྔོན་མོ་དེ༔ སྐད་ སྙན་ མོ་ གོ་ ས་ ལེན་
བསམས་ནས༔ རང་ཡུལ་མི་སྡོད་མི་ཡུལ་འགྲིམསཿ ཁྲ་རྒོད་པོས་སྡེར་
མོས་ཀླད་ཁྲག་བསྲེསཿ འདྲེ་བྱ་སྲེག་པ་ཚང་ནས་ལངསཿ འབྲས་དྲུག་
ཟ་བསམ་ཐང་ལ་འགྲིམསཿ གླག་རོག་མོའི་གཤོག་ལྕག་ཅིག་གི་བརྡབ༔
འཛམ་གླིང་ལྷོ་ཕྱོགས་གླིང་ཡུལ་ནས༔ འདན་མ་ཟེར་བའི་མི་རྒན་ཁྱོད༔
གཏང་མ་གྲགས་འདོད་བདུད་ཡུལ་འགྲིམསཿ དེ་རིང་སྙིང་ཁྲག་ཐང་ལ་
ཕོསཿ མི་ཆུང་ཆུང་བསམ་པ་ཆེ་ལུགས་ལ༔ ཨ་བ་རེ་ལ་སྙིང་རེ་རྗེ༔ ད་
རིང་ རབ་གཏུམ་དཔའ་བོ་ངསཿ ལག་གཡས་ཞགས་ནག་རླུང་འཛིན་
འདི༔ ལྷ་དབང་ཕྱུག་འབར་བའི་འཕྲུལ་ཞགས་རེད༔ ཁར་སང་ཨ་ཁྱུང་
ཐུགས་ སྲས་ དང་ མི་ ཁྱུང་ རུ་ ཏྲའི་ ཕྱག་ ལ་ གནང་༔ ང་ རབ་ གཏུམ་
དཔའ་བོས་ལག་ཏུ་བཞག༔ དངོས་མེད་ནམ་མཁའི་རླུང་ཡང་འཛིན༔
123



གླིང་རྗེ་གེ་སར་རྒྱལ་པོའི་སྒྲུང་རུ་ཏྲའི་འཕྲུལ་རྫོང་།
ཁ་སང་རི་རབ་རྩེ་ལ་བཏབ༔ འཐེན་པས་འཛམ་གླིང་ལན་དགུ་འགུལ༔
དེ་རིང་ཁྱོད་ཀྱི་སྐེ་ལ་འདེབསཿ སྲོག་ཆེན་རྩ་བའི་དཀྱིལ་ལ་གཏུབས༔
ཧེ་ཧེ་ཁོ་རེ་ཐལ་མདོག་ལཿ བློན་ཆེན་རྡོ་རྗེ་དགྲ་འདུལ་དེ༔ ཨ་ཁྱུང་ཀེ་
རུ་མི་བློན་རེད༔ མི་དཔའ་བོ་བརྒྱ་ཡི་ཁ་ཡ་ཡིན༔ ཁྱོད་ཀྱིས་མཚོན་འོག་
བཏང་ནས་བྱུང་༔ མི་དེ་བསད་ཤ་ལེན་ཁྱོད་ལ་བབས༔ དེ་རིང་ཁྱོད་ཀྱི་
མགོ་ལག་དེ༔ དཔའ་རྟགས་རྒྱལ་པོའི་སྔོན་ལ་ཕུལ༔ སྒྱུ་ལུས་རྔམ་པའི་
ཟས་སུ་ གླུ་མང་བཤད་པའི་དགོས་པ་མེད༔ ཡང་དག་སུ་དཔའ་དེ་
རིང་བལྟ༔ ཨོཾ་མ་ཏྲི་མུ་ཡེ་ས་ལེ་འདུ༔
ཞེས་ཟེར་ནས་ཞགས་ནག་རླུང་འཛིན་དེ་འདན་མའི་དབུ་ལ་བཏབ་ནས གོམ་
པར་དགུ་ཙམ་གུམ་གུམ་འཐེན་ནས༔ ཡུད་ཙམ་ཅི་ཆ་མེད་པར་བྱུང་ཞིང་འདན་མས་
རལ་གྲིས་ཞགས་ནག་དེ་བཅད༔ གཤིན་རྗེའི་ངོ་ནག་དེས་དུག་ནག་རབ་འབར་གྱི་རལ་
གྲི་དེ་ནམ་མཁའ་ལ་ཕྱར་ཞིང་མིག་གཟའ་རྒོད་ཞུགས་པ་བཞིན་བགྲད་ཅིང་ཁ་ཕོ་རབ་
ཏུ་སྡོམ་ཞིང་དཔུང་པ་འཕུར་ཞིང་གླུ་འདི་བླངས་སོ༔
ཨཱ་ལ་ཧུ་ཡེ་སཱ་ལེ་འདུ༔ ནམ་མཁའ་འོད་ཀྱི་གཞལ་ཡས་ནས༔
ལྷ་ཆེན་དགའ་རབ་དབང་ཕྱུག་མཁྱེན བར་སྣང་ན་བུན་འཐིབས་ཀློང་
ནསཿ སྟག་ལ་མེ་འབར་ ཁྲོས་པའི་ སྐུ ས་ གཞི་དམར་ནག་འཁྲུགས་
ཀློང་ནསཿ ཨ་བསྲེ་འབར་བ་སྤུན་དགུ་མཁྱེན༔ དེ་ རིང་གཤིན་ རྗེ་ ངོ་
ནག་ངའི༔ སྡོང་གྲོགས་མཐུ་རྩལ་མ་ཞན་ཅིག༔ ཁོ་རེ་ཉོན་དང་གླིང་
124



གླིང་རྗེ་གེ་སར་རྒྱལ་པོའི་སྒྲུང་རུ་ཏྲའི་འཕྲུལ་རྫོང༌།
ཕྲུག་ཁྱོད༔ འདན་མ་བསམ་འགྲུབ་ཨེ་མི་ཡིན༔ དཔའ་མེད་མདའ་སྐྱེན་
ཡིན་མདོག་ཁ༔ སྟོབས་དང་རྫུ་ འཕྲུལ་ ཡོད་ལ་ ཁ༔ རང་སྲོག་མི་ཡུལ་
སྐྱེལ་མི་ལཿ སྣང་བ་ཨ་སྔོན་དགུང་བས་མཐོ༔ ང་བདུད་ཕྲུག་རང་ས་
བཟུང་བ་ལ༔ ཁྱོད་ཉེས་མེད་ཡུལ་ལ་དམག་སྣ་དྲངས༔ དུས་དེ་རིང་ཉི་
མའི་ གདོང་ གང་ ལཿ གླིང་ ཕྲུག་ ད་ ར་ ཁ་ སེར་ ལ༔ དཔའ་ མེད་ ཧམ་
ཤད་ཆེ་ལུགས་ལ༔ ཕོ་རྒོད་པོ་གཞན་ལ་འགྲིམས་འགྲིམས་དེ༔ བདུད་
ཡུལ་ གྲྭ་ གསུམ་ འགྲིམས་ ལེ་མིན༔ འདོ་བ་རྟ་ ལ་ སྲབ་བསྐོན་དེ༔ ཁ་
དཀར་རྐྱང་ལ་ཨེ་འགྲོ་ལྟོས༔ རྒྱ་ལམ་སྐྱ་མོ་འགྲིམས་འགྲིམས་དེ༔ གུ་
ར་རྫ་ལ་འགྲིམས་ས་མེད༔ རྒྱ་མཚོ་ནང་གི་ལྕགས་མཁར་འདི༔ སྲིད་པ་
ས་ ཡི་ བརྟེན་ ཕུར་རེད༔ དབང་ ཕྱུག་ འབར་ བའི་ འཕྲུལ་ མཁར་ རེད༔
གདོལ་པའི་ཀླུ་དང༌རྩེ་ས་རེད༔ འཇིག་རྟེན་མི་ལ་འགྲིམས་ ས་མེད༔
སྟེང་ན་རླུང་གི་སྤུ་གྲི་ཡོད༔ བར་ན་མཚོན་གྱི་འཁོར་ལོ་ཡོད༔ འོག་ན་
རྒྱ་མཚོའི་ཆུ་སྲིན་ཡོད༔ འཆི་བདག་གཤིན་རྗེའི་གྲོང་ཁྱེར་རེད༔ དེ་རིང་
སྤྲང་པོའི་ཧམ་པ་ལ༔ འཕྲུལ་མཁར་ཕྱོགས་མོ་དགུ་སྦྲེལ་འདི༔ འཁོར་བ་
སྟོངས་ ཀྱང་ འཇིག་ པ་ མེད༔ སྡུག་ ཁྱོད་ ཀྱིས་ ལྕགས་ རི་ གཉིས་ ཙམ་
བཅོམ༔ ད་དུང་ལྕགས་རི་བརྒྱད་བསྐོར་ཡོད༔ བུ་ཁྱོད་ཀྱི་རྒྱུས་དེ་ང་ལ་
ཡོད དཔོན་ཁེབ་མེད་ངོ་ལ་ལྟ་ལྟ་ནསཿ དཔའ་མེད་ཀྱང་དཔུང་པ་
125



གླིང་རྗེ་གེ་སར་རྒྱལ་པོའི་སྒྲུང་རུ་ཏྲའི་འཕྲུལ་རྫོང་།
གནམ་ལ་ཕྱིརཿ གཏང་མ་ཁེར་འགྲོ་སྙིང་རེ་རྗེ༔ དེ་རིང་སྔ་དྲོའི་ཕྱི་ཆ་ལ
སང་གི་སྐྱ་རེངས་མ་ཤར་བརཿ ཚད་ན་དང་པོ་མདའ་ཁ་ཚཔཿ བར་དུ་
ཁྲ་རིང་མདུང་ཁ་ཚད༔ ཐ་མ་རལ་གྲིའི་ངར་ལ་ཚད༔ ཁྱོད་གཅིག་ལ་དེ་
ཙམ་ཅི་དགོས་ཏེ༔ འཁོར་ གཡོག་བཅས་ པ་ཡུ་མེད་བྱེད༔ དཔའ་བོའི་
རྒྱལ་ཁ་ང་ཡིས་ལེན༔ དེ་སྔ་ཁྱོད་ཀྱི་དཔུང་ཤེད་དེ༔ ད་ལན་ང་ལ་ངོམ་
ས་མེད༔ སྦལ་པ་ཀླུ་ཡི་རིགས་ཡིན་ཟེར༔ རྒྱ་མཚོར་འཛུལ་བར་རླབས་
ཀྱིས་འཕངས༔ འོལ་ བ་ བྱ་ ཡི་ སྡེར་མོས་ བཟུང་ ཁྱོད་དང་དེ་གཉིས་
འདྲ་བ་ལཿ ད་འགྱོད་ཀྱང་ཅི་ཕན་ཕ་ཡི་བུ༔ ངས་ལག་ཏུ་འཛིན་པའི་
དུག་ རལ་ འདི༔ དང་ པོ་ དགའ་ ལྡན་ ལྷ་ ནས་ བརྡུང་༔ བི་ ཤྭ་ ཀརྨའི་
འཕྲུལ་བཟོས་རེད༔ ལྷ་དང་ལྷ་མིན་འགྱེད་པའི་དུས༔ ཐགས་བཟང་
རིས་ཀྱི་རབ་དགོད་དེས༔ བརྒྱ་བྱིན་ལག་ནས་འཕྲོག་ལེ་རེད༔ ལྷ་ཆེན་
དབང་ཕྱུག་ཕྱག་ཏུ་ཕུལ༔ ཨུ་མ་དེ་ཝ་ཡབ་ཡུམ་གྱིས༔ བདུད་རྒྱལ་ཤ་
ཟ་ཁྲག་འཐུང་ཕྱིར༔ ཐེའུ་རང་བླ་མ་གསུམ་ལ་གཏད༔ དེ་རིང་དཔའ་
བོའི་ལག་ཏུ་བཞག༔ སྡུག་ཁྱོད་ཀྱི་གྲི་དང་འདྲ་ས་མེད༔ རལ་གྲི་ངར་
མའི་ གཡུགས་ ལམ་ནསཿ ཁྱོད་ལུས་དུམ་བུར་ གཉིས་ སུ་ བཏང་ ཨེ་
བདེན་ལྟོས་དང་སྟོང་གཏམ་མིན༔ ཨོཾ་མ་ཏྲི་མུ་ཡེ་ས་ལེ་འདུ༔
ཟེར་ནས་དེ་མ་ཐག་ཏུ་འདན་མའི་དབུ་ལ་ལན་གཅིག་བཏབ་བྱུང་བས་རྨོག་མོ་
126



གླིང་རྗེ་གེ་སར་རྒྱལ་པོའི་སྒྲུང་རུ་ཏྲའི་འཕྲུལ་རྫོང་།
དེ་ཕྱེད་གཤགས་བཏང་ནས་བྱུང་བསཿ འདན་མས་རལ་གྲི་ཤུབས་ཁ་སྤར་ནས་གླུ་ལེན་
ཞིག་བྱེད་བསམ་པ་དང་མཉམ་དེརཿ གྲུབ་ཆེན་དཔའ་བོ་བརྒྱད་ཅུའི་ཧབས་ཐོབ་ཀྱི་
ཚུལ་གཤིན་རྗེ་ངོ་ནག་དེ་གཟུགས་ཕུང་ལ་རལ་གྲི་བཏབ་ཅིང་རྣམ་ཤེས་དེ ས་ར་ཧ་
པའི་ཐུགས་ཀར་འཕོས་ཏེ་བཏང་༔ དེ་མ་ཐག་ཏུ་སྒོ་སྲུང་སྲིན་པོ་ཤ་ཟན་དེསཿ ཁ་ཕོ་
སྡོམ་ཞིང་རལ་གྲི་ཤུབས་ནས་བཏོན་ཅིང་རྔམ་པར་མཆོངས་བྱུང་བསཿ འདན་མས་སྤྱང་
དར་མས་ལུག་ཁྱུ་དཀྲུགས་པ་ལྟར་ཚམ་ཚོམ་མེད་པར་སྲིན་པོ་ཤ་ཟན་གྱི་གདོང་བཀག་
ནས་རལ་ཁ་འགྲན་པས་ལན་གསུམ་རེའི་ཐོག༔ སྲིན་པོ་ཤ་ཟན་དེའི་སྦྲུལ་ནག་དང་
སྦལ་པའི་གོ་མཚོན་ལ་ཕོག་ནས་ལུས་ཕྱེད་གཤགས་བཏང་བའོ༔
ཨོཾ་མ་ཎི་པདྨེ་ཧཱུྃ་ ཧི དེ་མཉམ་དུ་དཔའ་བོ་མཆེ་རྣོན་ཡ་མ་གུང་རྗེ་གཉིས་
དཔུང་སྒྲིག་པའི་ཚུལ་གྱིསཿ ཧེ་ཧེ་ཨ་ཟན་གྱི་སྤྲང་རྒྱུད༔ དཔའ་ཡོད་ན་ང་འདྲའི་གདོང་
ལ་ལོངས་ཟེར་ནས༔ ཡ་ མ་གུང་ རྗེས་བདུད་ཁྲམ་འབར་བ་དེ་འདན་རྒྱལ་ལ་ལན་
གསུམ་བཏབ་པས་སྐྲངས་ པ་ རྨོག་ དཀར་ནང་མི་ཤོང་ ཙམ་བྱུང་བསཿ དེ་མཉམ་ལ་
དཔའ་བོ་མཆེ་རྣོན་ གྱིསཿ དགྲ་སྟ་དེ་ ཕྲག་ཏུ་གཟར་ནས་རྔམ་པར་རྒྱུག་བྱུང་བས
འདན་མས་གྲི་ལན་གསུམ་འོག་ལ་ཁོང་གཉིས་བསད་པའོ༔
ཨོཾ་མ་ཎི་པདྨེ་ཧཱུྃ་ཧྲིཨོཾ་ཨ་མི་དྷེ་ཝ་ཧི རྣམ་ཤེས་དེ་པོ་ཏ་ལ་བདེ་བ་ཆེན་ པོའི་
ཞིང་ལ་སྤར་ནས༔ ང་འདན་རྒྱལ་དགྲ་ཡི་ཐོ་བ་དང་༔ ཁྱོད་སྒོ་སྲུང་རྣམས་ཀྱི་དཔུང་ཤེད་ཨེ་
འདྲ་འདུག་ཟེར་ནས༔ ཀི་བསྭོ་བཏང་བསཿ གླིང་པ་རྣམས་ཀྱིས་འདན་མའི་དགྲ་སྐལ་བསད་
པར་ཤེས་ནས༔ ཐམས་ཅད་ཀྱིས་དཔའ་ཁས་ལེན་ང་འགྲོ་ཁོ་འགྲོ་ཟེར་ནས་ཀི་བསྭོ་ཡིས་
འབྲུག་སྟོང་དུས་གཅིག་ལ་གྲགས་པ་ལྟར་གནམ་ས་གཡོས་གཡོས་བྱས་ ནསཿ འདན་མ་
གཡུལ་རྒྱལ་ཐོག་རྒོད་ཀྱིས་དགྲ་སྐལ་བསད་པའི་སརྒསྟེ་ཉི་ཤུ་པའོ༔ གརྨརྒྱ་རྒྱ༔
127



གླིང་རྗེ་གེ་སར་རྒྱལ་པོའི་སྒྲུང་རུ་ཏྲའི་འཕྲུལ་རྫོང་།
སརྒཉི་ཤུ་རྩ་གཅིག་པ༔ དགའ་བདེའི་དགྲ་སྐལ་བསད་པ༔
དེ་མ་ཐག་ཏུ་དགའ་བདེ་ཆོས་སྐྱོང་བེར་ནག་དེར་རང་འདྲ་ཆོས་སྐྱོང་དྲག་རྩལ་
ཅན་སྟོང་གིས་བསྐོར་ཏེ་གནམ་ས་ཡམ་ཡོམ་འགུལ་ཞིང་རྩི་ཤིང་རྣམས་ཚག་སྒྲ་གྲགས་
པ་ཞིག་བྱས་ཏེ་སྒོ་ཆེན་གསུམ་ལ་ཐག་ཐོགས་མེད་པར་འཛུལ་ཏེ༔ དགའ་བདེའི་མཁར་
གྱི་རྩ་བ་ནས་ཁྲོ་ཞུན་གྱི་ཕ་བོང་ལུག་མ་མོ་ཙམ་ཞིག་བླངས་ནས་ནམ་མཁའ་ལ་ཕྱར་
ཞིང་གླུ་འདི་གསུངས་སོ༔
ཨོཾ་མ་ཎི་པདྨེ་ཧཱུཾ་ཧཱི གླུ་ཉོན་དང་ཁོ་རེ་བདུད་ཀྱི་བློན༔ དེ་རིང་ཉི་
མའི་སྔ་ཞོགས་ལཿ བློན་ཆེན་འདན་མ་བསམ་འགྲུབ་དེསཿ དཔའ་བོ་
དེ་ཙམ་མཚོན་ལ་དྲངས ད་རུང་ལྕགས་རི་ནང་ལ་མཆོངས ཁྱོད་དེ་
དུས་ ས་འོག་ ཡོད་པ་དང་༔ ནམ་མཁའ་འཕུར་དང་ཚྭ་ཚོང་སོང་༔ ས་
འདི་འདྲ་བདུད་ཡུལ་མུན་པའི་གླིང་༔ ཨ་ཆེན་ཐང་གི་གཡས་ཟུར་ནསཿ
བདུད་མཚོ་གྲུ་གསུམ་གཡོན་ཟུར་ནསཿ ཨ་ཁྱུང་ཀེ་རུ་ཟེར་བ་དང་༔ མི་
ཁྱུང་ རུ་ཏྲ་ གནས་ མཁར་ རེད༔ ང་ འདྲ་ སྨར་ ཁམས་ གླིང་ ཡུལ་ནས༔
དགའ་འབྲུ་གདུང་གི་མི་རྒྱུད་ལ༔ གནམ་ལ་ཉི་ཟླ་ཟེར་ལེ་གྲགསཿ ས་
ལ་དགའ་ བདེ་ ཟེར་ ལེ་དང་ ༔ འདན་རྒྱལ་དཔའ་བོ་ ཐོག་རྒོད་དང་༔
གནམ་ས་གཉིས་ལ་གྲགས་ལེ་རེད ལ་ཆེན་གཏམ་གྱི་བསྡུས་སོ་ལ༔
128



གླིང་རྗེ་གེ་སར་རྒྱལ་པོའི་སྒྲུང་རུ་ཏྲའི་འཕྲུལ་རྫོང་།
རྫ་རི་འབར་བའི་གཡས་ཟུར་ནསཿ བྲེ་སེར་འབྲོང་གི་སྙིང་རྩིད་ངོམ༔
ང་འདྲ་མེད་བསམ་ང་རྒྱལ་ཅན༔ རྒྱ་སྟག་ཁྲ་མོས་ཀླད་ཁྲག་གཏོརཿ ཨ་
ཆེན་ན་བ་གཡས་ཟུར་ནསཿ འདོ་བ་རྟ་ཡིས་བང་ ཁ་ ངོམ ཁ་དཀར་
རྐྱང་དང་བང་རྩལ་འགྲན༔ འདོ་བ་ན་བའི་འདོམས་ལ་ཟུག༔ བྲག་བྱ་
འུག་པ་ ཉིན་ ལ་ གབ མཚན་མོ་ སྨག་ ལ་ སྲེག་ པ་བསད༔ རྒྱ་ ཁྲ་ཧོར་
པས་ཀླད་ཁྲག་བསྲེས༔ བདུད་ཡུལ་ན་ཐང་གོང་མ་ནས༔ སྒོ་སྲུང་སྲིན་
པོ་ཤ་ཟན་དང་༔ ཡ་མ་གུང་རྗེ་ཟེར་བ་གཉིསཿ དཔའ་མེད་དཔུང་པ་
དགུང་ལ་གཡུགསཿ དཔའ་བོ་ང་ཡི་གཏང་མ་ལ༔ ཁྱོད་གཉིས་མགོ་བོ་
སྒྱུ་ལུས་བཅསཿ དེ་ རིང་ དཔའ་བོས་གཏང་མ་ལེན༔ ཨེ་ བདེན་ལྟོས་
དང་གསལ་ནས་ཡོང་༔ ཨོཾ་མ་ཎི་པདྨེ་ཧཱུྃ་ཧི༔
ཟེར་ནས་དགའ་བདེ་ལྕགས་རི་བར་མ་གསུམ་ལ་མཆོངས་བས་དེ་མ་ཐག་ཏུ་
བདུད་བློན་སྟོང་གསུམ་ཁ་འདེབས་དང་༔ ཡ་མེད་སྲོག་གཅོད་གཉིས་གློག་འཁྱུག་པ་
ལྟར་དགྲ་སྟ་ཁ་ཆེ་དང་རལ་གྲི་དུག་ནག་འབར་བ་ཕྱར་ནས་གདོང་བཀག་པ་དང་མཉམ་
དེར༔ དགའ་བདེའི་ཕ་བོང་དེ་འཕངས་བས་བདུད་ཀྱི་སྒོ་སྲུང་སྟོང་གསུམ་ཁ་འདེབས་
དེ་ཡི་མགོ་བོའི་རྨོག་དཀར་ནག་མཚམས་ལ་ཕོག་པས་རྨོག་མོ་དེ་ཚལ་པོ་དགུ་གཏོར་
ནས་མགོ་བོ་དེ་དམར་གཏོར་ལ་མཚལ་གྱིས་བྱུགས་པ་ལྟར་གྱུར་ཏེ་ཁོས་མགོ་བོ་ལ་
ལག་གཡོན་པས་ཕྱི་ཕྱི་ལན་གསུམ་བྱས་སྟེ༔ དགྲ་སྟ་ཁ་ཆེ་དེ་ལག་གཉིས་ཀྱིས་ཕྱར་
ནས་གློག་རོག་མོ་ཐེབ་འཛུམས་པ་ལྟར་བྱས་ནས་ཁ་ཕོ་སྡོམ་ཞིང་དགའ་བདེ་ལ་ལན་
129



གླིང་རྗེ་གེ་སར་རྒྱལ་པོའི་སྒྲུང་རུ་ཏྲའི་འཕྲུལ་རྫོང་།
གསུམ་བརྒྱབ་པས་གོ་ཁྲབ་དེ་ཡི་རྒྱུན་ཐག་འཐོར་ནས་ཁྲབ་ཆེན་དེ་བྱ་རྒོད་ཀྱི་རོ་ཐང་ལ་
ལྷུང་བ་ལྟར་སིལ་སྒྲ་དང་བཅས་ཏེ་ས་ལ་ལྷུང་༔ དེ་མཉམ་དུ་ཡ་མེད་སྲོག་གཅོད་དེས་
རལ་གྲི་དུག་ནག་མེ་འབར་དེ་ཕྱར་ཞིང་དགའ་བདེའི་རྒྱུད་ལ་བཅར་ནས་གླུ་ཐུང་འདི་
བླངས་སོ༔
གླུ་ ཨ་ ལ༴ ཐ་ ལ༴ ལྷ་ཆེན་དབང་ཕྱུག་ ཆེན་ པོ་མཁྱེན༔ དེ་ རིང་
དཔའ་བོའི་གྲོགས་ལ་བྱོན༔ ས་ འདི་ འདྲ་ ས་ ངོ་མ་ཤེས་ན༔ ས་ འདི་
བདུད་ཡུལ་འབར་བ་ནསཿ དྲག་མཁར་དམུ་བདུད་ནག་པོ་ནས༔ ང་
འདྲ་ ཡ་མེད་ སྲོག་གཅོད་ཟེརཿ ནམ་མཁའི་ནང་གི་གཡུ་འབྲུག་ཡིན༔
རྒྱ་མཚོའི་གདིང་གི་ཆུ་སྲིན་ཡིན༔ རི་རབ་ཁ་ ཡི་ ཁྱུང་ཆེན་ཡིན༔ སྡུག་
ཁྱོད་དང་ང་གཉིས་འདྲ་ ས་ མེད༔ ངས་ ཕོ་ལོ་བཅུ་ཡི་གོང་ཐོག་ནས
ཉིན་རེར་དཔའ་བོ་གསུམ་ཙམ་བསད༔ འཇིག་རྟེན་མི་ལ་ཟོས་ཟོས་ནས
ད་ལན་ཁྱོད་ཀྱིས་དམག་དྲངས་པསཿ ཤ་ཁྲག་མ་ཟོས་ཞག་གཅིག་ཡིན
ད་ལན་ཁྱོད་ལ་ཟ་སྐལ་བབས༔ ངས་ལག་ན་འཛིན་པའི་དུག་རལ་འདི༔
ཐེའུ་རང་དཀར་ནག་ཁྲ་གསུམ་གྱི༔ གཏེར་ཟོག་འཕྲུལ་གྱི་ལག་ཆས་
རེདཿ ཁ་ སང་ མི་ རོ་ དགུ་ བརྩེགས་ ནས༔ ལན་ གཅིག་ གཡུགས་པས་
བཅད་ལེ་རེད༔ ད་ལྟར་ཁྱོད་ཀྱི་མགོ་ལ་ཡ༔ ལུས་དེ་ཕྱེད་གཤགས་མ་
བཏང་ན༔ ཡ་མེད་སྲོག་གཅོད་མིན་རྟགས་གྱིསཿ ཨོཾ་མ་ཏྲི་མུ་ཡེ་ས་ལེ་
130



གླིང་རྗེ་གེ་སར་རྒྱལ་པོའི་སྒྲུང་རུ་ཏྲའི་འཕྲུལ་རྫོང་།
ཞེས་ཟེར་ནས་དེ་མ་ཐག་ཏུ་རལ་གྲི་དུག་ནག་རབ་འབར་དེ་ལན་གསུམ་གཡུགས་
པས༔ དགའ་ བདེའི་ རྨོག་ ས་ ལ་ ལྷུང་ ཞིང་ རྗེས་ མ་ དེས་ སྐུ་ ལུས་ དེ་ ལ་ ཕྱེད་ ཙམ་
གཤགས་པསཿ དཔལ་ལྡན་གུར་མགོན་ནག་པོ་དེ་ཉིད་དངོས་སུ་བྱོན་ནས་ཞལ་ཕུ་
མཛད་པས་སྔར་ལྟར་སོས་བྱུང་ངོ་༔ དེ་ནས་དགའ་བདེ་ཆོས་སྐྱོང་བེར་ནག་དེ་ཡི་གཡས་
གཡོན་ཆོས་སྐྱོང་དྲག་རྩལ་ཅན་སྟོང་ཕྲག་མང་པོས་མྱུར་བརཿ རལ་གྲི་མེ་དཔུང་འབར་
བ་རེ་བསྣམས་ཤིང་༔ ཡ་མེད་སྲོག་གཅོད་གཤིན་རྗེ་ངོ་ནག་འདྲ་བ་དེ༔ ལུས་དུམ་བུར་
སྟོང་དུ་གཏུབས་ནསཿ ཤ་ཁྲག་དེ་ཆོས་སྐྱོང་རྣམས་ཀྱིས་ཞལ་དུ་གསོལ༔ དེ་ནས་དགའ་
བདེ་ཐོག་རྒོད་མེ་འབར་དེ་ཡིས་ཁྲབ་ཆེན་དེ་ཡར་བླངས་ནས་སྤྲུལ་པའི་ཆོས་སྐྱོང་རྣམས་
ཀྱི་རྫུ་འཕྲུལ་གྱིས་བསྐོན་པར་བྱས་སོ༔ དེ་མཉམ་ལ་ནམ་མཁའ་གཡུ་འོད་འབར་བའི་
དཀྱིལ་ནས་བཅོམ་ལྡན་གུ་རུ་དྲག་པོ་རྩལ་ཞལ་གསུམ་ཕྱག་དྲུག་སྐུ་སྨད་ཟུར་གསུམ་
དབལ་སོ་མེ་འབར་བ་དམར་ལ་ཡ་ང་བ༔ དེ་ཡི་འཁོར་དུ་དམོད་པ་དྲག་སྔགས་ཀྱི་ལྷ་
ཚོགས་རྣམས་ཀྱིས་བསྐོར་ཏེ་ཕྱག་མཚན་གསེར་གྱི་རྡོ་རྗེ་ཟི་ར་ཁྲོ་ཁྲོའབར་བ་དེ་ཉིད་
ཨ་ཁྱུང་མི་ཁྱུང་གཉིས་ཀྱིས༔ དྲག་མཁར་ཕྱོགས་མོ་དགུ་སྦྲེལ་དམུ་བདུད་འདུ་བའི་ཕོ་བྲང་
དེར་འཕངས་བྱུང་བས་འུར་སྒྲ་འབྲུག་སྟོང་གྲགས་པ་ལྟར་གནམ་ས་གཡོ་བ་ཙམ་གྱིས་
ཁང་པ་དེ་བརྩེགས་བརྒྱ་ཙམ་མ་གཏོགས་ལྷག་མེད་གཏོར་ནསཿ མེ་འོབས་རྣམས་སེར་
བས་བཅོམ་ནས་ལྕགས་རི་མཐོ་བ་རྣམས་དང་ཁང་པ་གཉིས་ཆེ་ཆུང་འདྲ་བ་ཞིག་གྱུར་ཏེ་
ལྡིར་སྒྲས་གནམ་ས་གཡོས༔ དེ་ནས་དགའ་བདེ་ཆོས་སྐྱོང་བེར་ནག་དེ་ཉིད་ཁྲོ་ཁྲོས་
འཁྲུགས་པའི་རྔམ་སྟབས་ཚུལ་གྱིསཿ ལྕགས་རི་བར་མའི་བར་ལ་མཆོངས་པས་དེ་
མཉམ་ལ༔ ཀི་བསྲོ་ཡིས་ལུང་པ་བཀང་ནས་ཡོད་པས་དེ་མཉམ་ལཿ རྡོ་རྗེ་རབ་འབར༔
131



གླིང་རྗེ་གེ་སར་རྒྱལ་པོའི་སྒྲུང་རུ་ཏྲའི་འཕྲུལ་རྫོང་།
དཔའ་བོ་ལག་ སྟོང་གཉིསཿ མྱུར་བར་གཤིན་རྗེའི་ཕོ་ཉ་དགྲ་ལ་རྒྱུག་པ་ལྟར༔ མིག་
ཕོར་ཁ་ཙམ་བགྲད་ཅིང་༔ མཆོངས་བྱུང་བས་དགའ་བདེའི་གླུ་ཞིག་ལེན་བསམས་ཀྱང་༔
ལོང་ཁོམ་མེད་པར་དཔའ་བོ་ལག་སྟོང་༔ རྡོ་རྗེ་རབ་འབར་གཉིས་ཀྱིས༔ གནམ་ལྕགས་
འབར་བའི་རལ་གྲི་དང་ཁུག་རུ་མེ་དཔུང་དམར་འུར་རུ་རུ་འབར་བ་ནམ་མཁའ་ལ་
འཕྱར་ཞིང་རྒྱུད་དེར་མྱུར་བ་བཅར་ནས་གླུ་འདི་དཔའ་བོའི་ངར་སྒྲ་ལ་དྲངས་ཏེ་བླངས་
ཨང་དུ་ཏྲི་མ་ས་ལེ་འདུ༔ ཨ་བསྲེ་འབར་བ་སྤུན་དགུ་དང་༔ བོན་
གཤེན་ སྟག་ལ་མེ་འབར་ མཁྱེན༔ དེ་ རིང་ དཔའ་བོ་ལག་ སྟོང་ ངའི༔
སྡོང་གྲོགས་མཐུ་རྩལ་མ་ཆུང་ཞིག དེ་ནས་ཉོན་དང་གླིང་སྤྲང་རྒྱུད
ཁྱོད་མི་ནག་སོལ་མདོག་འདྲེ་མིན་ལུས༔ ཁ་དང་དཔུང་པ་ཧམ་ཤེད་ཅན༔
ཁྱོད་ ཨ་རྒྱུད་སྤྲང་ཕྲུག་བདུན་ཙམ་གྱིས༔ དེ་རིང་འཁོར་གཡོག་མང་
བསྐོར་ནས༔ དྲག་ མཁར་ འདི་ ལ་ དམག་ སྣ་དྲངསཿ ད་ནངས་ ཉི་ མ་
སྔ་ཞོགས་ ལཿ བློན་ཆེན་རྡོ་ རྗེ་དགྲ་འདུལ་དང༌༔ སྒོ་སྲུང་སྲིན་པོ་ཤ་
ཟན་གཙོསཿ དཔའ་བོ་དྲུག་ཙམ་མཚོན་ལ་དྲངསཿ ལྕགས་མཁར་ཕྱོགས་མོ་
དགུ་ སྦྲེལ་ འདིའི༔ འཕྲུལ་ གྱི་ ལྕགས་ རི་ བཞི་ ཙམ་ བཅོམ༔ ད་ དུང་
ལྕགས་ རི་ བར་ ལ་ མཆོངས༔ ཁྱི་ངན་ གཟིག་ དང་མ་ཐུག་བར༔ རང་
སར་སྡོད་དུས་ཧམ་པ་ཆེ བྱིའུ་ཆུང་ཁྲ་དང་མ་ཐུག་བར༔ རང་ཉིད་ཁེར་
འགྲོ་གཤོག་རྩལ་ཆེ༔ ཁྱོད་མི་ངན་ང་དང་མ་ཐུག་བརཿ གཅིག་པུར་
132



གླིང་རྗེ་གེ་སར་རྒྱལ་པོའི་སྒྲུང་རུ་ཏྲའི་འཕྲུལ་རྫོང་།
སྡོད་དུས་རང་སྣང་མཐོ༔ དེ་རིང་ཉི་མ་རིང་པོ་ལ༔ ཁྱོད་དང་ང་གཉིས་
ཨེ་འདྲ་བལཿ རེལ་ གྲི་ཧ་ལ་འབར་བ་འདིས༔ ཁྱོད་ཀྱི་མགོ་བོ་དུམ་
བུར་གཉིས༔ ས་ལ་ལྷུང་ངེས་བྱེད་རྒྱུ་དང་ སྡུག་ལག་དཔའ་རྟགས་ཁྱེར་རྒྱུ་ཡིན
ཤ་ཁྲག་ཨ་བསྲེ་སྤུན་དགུ་དང་༔ བོན་གྱི་སྟག་ལ་མེ་འབར་མཆོད༔ ཁྱོད་སྤྲང་ཕྲུག་
དེ་རིང་གཤིན་ཐང་འགྲིམས༔ གཟུར་མེད་སྔོན་གྱི་འབྲས་བུར་རེད༔ ད་འགྱོད་པ་
མ་བྱེད་ཕ་ཡིས་བུ༔ ཁ་ཆེམས་ཡོད་ན་ལ་མོ་ཞོག མེད་ན་དེ་རིང་གཤིན་མིག་
ཞེས་ཟེར་ནས་དགའ་བདེའི་སྐུ་ལ་གྲི་ལན་གསུམ་བཏབ་བྱུང་བསཿ གོ་མཚོན་མ་
ཕུག་པས་དགའ་བདེས་མྱུར་བར་རྡོ་རྗེ་རབ་འབར་དེ་ཡི་སྒྲ་ལ་བཟུང་ནས་སོ་སྒྲ་སྒྲིག་
ཅིང་ལན་གསུམ་གཡུགས་ནས་རྡོ་ཕ་བོང་གྲུ་བཞི་ཞིག་ལ་བརྡབ་པས་སྒྱུ་ལུས་དུམ་བུར་
གཏོར་ནས་འཕར་འདར་ལིང་ལིང་ཁྲ་ཁྱུག་ཁྱུག་གིས་དེར་བསད་པའོ༔ ཨོ་ མ་ ཎི་
པདྨེ་ཧཱུྃ་ཧི དེ་ཡི་དཔུང་གནོན་དཔའ་བོ་ལག་སྟོང་དེ་ཡིས་གནམ་ལྕགས་འབར་བའི་
ཁུག་རུ་མེ་འབར་བ་དེ་ལག་གཡས་པས་ནམ་མཁའ་ལ་ཕྱར་ཞིང་སྡང་མིག་བགྲད་དེ༔ ཡ་ཁོ་
རེ་ཁྱོད་ཚེ་ཟད་དེ་རིང་བདུད་ཡུལ་འགྲིམས༔ བདུད་ཟེར་ན་གཤིན་རྗེའི་གྲོང་ཁྱེར་རེད
དཔའ་འགྲན་མེད་རྡོ་རྗེ་རབ་འབར་བའི་ལེན༔ ཨ་ཁྱུང་མི་ཁྱུང་ཐུགས་སྲས་ཡིན༔ དགྲ་ནག་
པོ་ཞུན་མཐར་བྱེད་མི་ལ༔ ཁྲག་འཐུང་དཔའ་བོ་འགྲོན་བྲལ་ཡིན༔ དེ་རིང་མི་ནག་སོལ་བའི་
མདོག ཁྱོད་མགོ་ བོ་བཏང་མ་ང་ ཡིས་ ལེན༔ དེ་མིན་ཁྱོད་ལུས་དུམ་བུར་ གསུམ༔ མ་
བཟོས་དཔའ་བོ་ལག་སྟོང་མིན༔ ཟེར་ནས་ལྕགས་ཀྱི་ཁུག་རུ་མེ་འབར་དེ་ཡིས་དགའ་བདེ་
ལ་ལན་གཅིག་བརྒྱབ་པས་གོ་མ་བཅད༔ དེ་ནས་དགའ་བདེ་དང་ཆོས་སྐྱོང་དྲག་རྩལ་
133



གླིང་རྗེ་གེ་སར་རྒྱལ་པོའི་སྒྲུང་རུ་ཏྲའི་འཕྲུལ་རྫོང་།
ཅན་རྣམས་ཀྱིས་ཕར་བརྡབ་ཚུར་བརྡབས་ཀྱིས་དཔའ་བོ་ལག་སྟོང་གཟུགས་བཞི་སོ་སོ་ཕྱེས་
ནས་ཀི་དང་བསྲོ་ཡིས་གནམ་ས་གཡོས༔ དགའ་བདེའི་དགྲ་སྐལ་བསད་པའི་སརྒསྟེ་ཉི་ཤུ་
རྩ་གཅིག་པའོ༔ གསྨརྒྱ་རྒྱ༔
134



གླིང་རྗེ་གེ་སར་རྒྱལ་པོའི་སྒྲུང་རུ་ཏྲའི་འཕྲུལ་རྫོང་།
སརྒཉི་ཤུ་རྩ་གཉིས་པ༔ གླིང་དམག་རྣམས་ཀྱིས་
ཕོ་བྲང་བཅོམ་ཞིང་དཔའ་ཁ་ལོན་པ༔
དེ་ནས་འཇང་ཕུག་གཡུ་ལྷ་ཐོག་འགྱུར༔ སྤྲུལ་པའི་ལས་དམག་དང་བཅས་
པ་ཀི་བསྭོ་དང་བཅས་ཏེ་ལྷོ་སྒོ་ནས་མཆོངས་ཤིང་༔ ཤ་ཟ་སྲིན་པོའི་དམག་ཉི་ཤུ་ཙམ་
བཅོམ་ཞིང་༔ གཟའ་མཆོག་ར་ཧུ་ཆེན་པོ་ནམ་མཁའ་ལ་ཐོགས་པ་མེད་པ་རྒྱུག་པ་ལྟར་
མཆོངས་ཤིང་ཁ་ཕོ་རབ་ཏུ་བསྡོམས་ཏེ༔ རྟ་མཆོག་རླུང་ནག་འཚུབས་མའི་གོང་དེར་བུད་
ནས་ཡོབ་ལོང་ཞིག་བྱས་ཏེ༔ རལ་གྲི་ཤ་ཕོ་དགུ་ཆོད་དེ་ཡི་གྲི་མགོ་འཆང་ལྟར་ཕུད་ཅིང་
སོ་སྒྲ་སྒྲིག་ཅིང་དཔའ་རྔམ་པའི་ཚུལ་གྱིས་སྒོ་སྲུང་སྲིན་པོ་མང་དུ་བསད་ཅིང་སྒོ་ཆེན་ནང་
མའི་འགགས་དེར་རྒྱུག་པས༔ བདུད་བློན་ཡཀྵ་འབར་བ གློག་འོད་མེ་འབར་གཉིས་
ནས་གནམ་ལྕགས་ཨུར་མའི་རལ་གྲི་མེ་འབར་རེ་རེ་ལག་ཏུ་ཐོགས་ཤིང་སྐར་མདའ་
ཆད་པ་ལྟར་མཆོངས་ཤིང་འཇང་ཕྲུག་གཡུ་ལྷའི་གདོང་བཀག་བྱུང་བསཿ དེ་མཉམ་ལ་
གླུ་དལ་ལེན་སོགས་མ་ཁོམ་ནསཿ རལ་ཁ་འདྲེན་པའི་ཇ་ཡུན་ཙམ་ལ་ཕམ་རྒྱལ་མ་བྱུང་
ཞིང་དེ་མཉམ་ལཿ སྤྲུལ་པའི་དམག་ཚོགས་རྣམས་ཀྱིས་རྫུ་འཕྲུལ་གྱིས་མགོ་ལ་ཞགས་
པ་བཏབ་ཅིང་གུལ་གུལ་འཐེན་བྱུང་བས་དེ་མཉམ་ལ་གཡུ་ལྷ་དཔའ་བོ་ཐོག་རྒྱལ་དེས
རལ་གྲི་ལན་གསུམ་བཏབ་པས་ལུས་ཕྱེད་གཤགས་བཏང་ཞིང་དཔུང་སྤྱང་དར་མས་ར་
ཁྱུ་དེད་པ་བཞིན་ཚམ་ཚོམ་མེད་པརཿ ཤར་སྒོ་ལ་ཁ་གཏད་དེ་རྒྱུག་ལམ་དུ་དཔའ་བོ་ཤ་
ཟན་དྲུག་ཙམ་གཡས་གཡོན་ཡུང་རྡོག་ཁ་ལོ་བྲེག་པ་ལྟར༔ མགོ་སྐེ་ཕྲལ་ཅིང་བསད་དེ་
སོར་མོའི་ཕྲེང་བ་གཡུལ་ཞུགས་པ་ལྟར་སྒོ་ཆེན་ནང་མ་བཞི་ཡི་མཆེ་རྣོན་རྔམ་པ་དེ་
135



གླིང་རྗེ་གེ་སར་རྒྱལ་པོའི་སྒྲུང་རུ་ཏྲའི་འཕྲུལ་རྫོང་།
བཞི་དམར་བསད་བཏང་ཞིང་ཀི་བསྭོ་སྒྲོགས་པས་རི་ལུང་འདར་ཅུམ་ཅུམ་གྱིས་དཔའ་
གཏང་མས་རྒྱལ་རྔ་བརྡུངས་ཏེ་ཡོད་ཅིང་༔ དེ་མཉམ་བྱང་ཨ་སྟག་འཁྱིལ་པའི་ཀླུ་མོ
སྤྲུལ་པའི་དཔུང་དང་བཅས་ཏེ་ནུབ་སྒོར་མཆོངས་ཤིང་དཔའ་བོ་བརྒྱ་ཙམ་མཚོན་ལ་
དྲངས་ཤིང་༔ བྱང་སྒོར་ཐད་ལ་ཁ་གཏད་དེ་རྒྱུག་ཅིང་གླག་རོག་པོ་རི་བོང་ལ་འཇབ་པ་
ལྟར་གྱིས༔ ཁྲ་མགོ་མིག་སྟོང་དང་རལ་ཁ་འགྲན་པའི་ཡུད་ཙམ་གྱིས་ཁྲ་མགོ་མིག་སྟོང་
ལུས་ཕྱེད་གཤགས་ནས་བསད་པའོ༔ ཨོ་ མ་ ཎི་ པདྨེ་ ཧཱུཾ་ ཧཱི དེ་ནས་ཁྲོ་རྒྱལ་རྟ་
མགྲིན་འབར་བའི་དཔའ་ བོ་ ཁྲག་འཐུང་དབང་གི་རྒྱལ་པོས རྟ་མཆོག་དབང་སྔོན་
འབར་བའི་གོང་དུ་བུད་ནས་རང་འདྲའི་དཔའ་བོ་སྟོང་གིས་བསྐོར་ཏེ་སྒྲ་གཅན་གནམ་
དུ་རྒྱུག་པའམ༔ ཐགས་བཟང་རིས་ལྷ་མ་ཡིན་གྱི་དམག་ཚོགས་ཀྱིས་བསྐོར་བ་བཞིན་
ཐུགས་དྲག་ཏུ་ཁྲོས་ཏེ༔ ལྷོ་སྒོ་ནས་བདུད་དམག་བཅུ་ཙམ་གཡས་སྒྲིལ་གཡོན་སྒྲིལ་
བྱས་ཏེ༔ སྒོ་ཆེན་ནང་ལ་མཆོངས་ཞིང་༔ གུང་རྗེ་མཚལ་སྟག་གིས་གདོང་བཀག་བྱུང་
བསཿ ཨ་ཁྲོ་འཇིགས་མེད་སྟོབས་རྒྱལ་དེས་ཡོབ་ལོང་ཞིག་བྱས་ཏེ་མདའ་སྟོང་སྤྱད་ཅིང་
ཡིན་ལུགས་ཀྱི་མགུར་འདི་བཞེངས་སོ༔
ཨོཾ་མ་ཎི་པདྨེ་ཧཱུྃ་ ཧཱི རྒྱ་གྷཾ་ཝཱ་ ཀཱི་ལ་ ཧཱུཾ་ ཕཊ = = པདྨ་འོད་ཀྱི་
གཞལ་ཡས་ནས༔ དབང་ཆེན་རྟ་མགྲིན་འབར་བ་མཁྱེན༔ སྤྱི་གཙུག་
དུད་ཁང་གཞལ་ཡས་ནསཿ བླ་མ་ཚེ་དབང་རིག་འཛིན་མཁྱེན༔ མགྲིན་
པ་ལོངས་སྤྱོད་འཁོར་ལོ་ནས༔ ཡི་དམ་ཕག་མོ་དམར་མོ་མཁྱེན༔ སྙིང་
ག་ཆོས་ཀྱི་ཕོ་བྲང་ནས༔ གནས་གསུམ་མཁའ་འགྲོ་སྡེ་ལྔ་མཁྱེན༔ ལྟེ་
བ་སྤྲུལ་པའི་ཕོ་བྲང་ནསཿ ཆོས་སྐྱོང་མ་མགོན་གཟའ་བདུད་མཁྱེན
136



གླིང་རྗེ་གེ་སར་རྒྱལ་པོའི་སྒྲུང་རུ་ཏྲའི་འཕྲུལ་རྫོང་།
དེ་རིང་ཁྲོ་རྒྱལ་སྡོང་གྲོགས་མཛོད༔ དེ་ནས་ཉོན་དང་ཕག་ནག་ཞོན༔
ས་འདི་འདྲ་བདུད་མཁར་ནག་པོ་ནས༔ མི་དཔའ་བོ་ང་འདྲ་འཛམ་གླིང་
ནས༔ གླིང་དཀར་ལྷ་སྡེ་ཕྱུག་མོ་ནས༔ འབུམ་ཚོ་བཅུ་ཡི་དམག་དཔོན་
ལ༔ སྟག་རོང་ཁྲོ་ཐུང་འབར་བ་ཟེརཿ ཕྱོགས་བཞི་དགྲ་བཞི་བཏུལ་མི་
ལཿ གོང་མ་ལྷ་ནས་བསྐོས་ ལེ་ཡིན༔ ད་ལོ་རང་ལོ་དགུ་བཅུ་གསུམ
གནམ་ལོ་འདི་དང་གོ་བཞི་རེད༔ ཆུང་ཨ་མའི་པང་དང་ཚུན་ཆོད་ནས༔
དམག་ཇག་གཉིས་ལ་རྩེས་རྩེས་ནས༔ རྒྱ་གར་ཆོས་སྒོ་མན་ཆད་དང་༔
རྒྱ་ནག་ཁྲིམས་སྒོ་ཡན་ཆོད་ལཿ རྒྱལ་ཁྲིམས་གསེར་གྱི་གཉའ་ཤིང་དང་༔
ཆོས་ ཁྲིམས་དར་གྱི་མདུད་པ་གཉིས༔ བསྡོམ་མི་སྟག་རོང་དཔོན་པོ་
ཡིན༔ བཀའ་ རྟགས་ གསེར་ གྱི་ འཁོར་ ལོ་ དེ༔ སྤྱི་ གཙུག་ རྒྱན་ དུ་ མི་
འཆང་མེད༔ རྒོད་པོའི་གཉའ་གནོན་ཐོ་བ་ཡིན༔ ཁྲོས་ནས་ཁྲོ་རྒྱལ་རྟ་
མགྲིན་ཡིན༔ ཉམ་ཆུང་སྐྱོང་བའི་ཕ་མ་ཡིན༔ བྱམས་གཟིགས་ཐུགས་
རྗེ་ཆེན་པོ་ཡིན༔ ང་དཔོན་ཆེན་མཐའ་འཁོབ་ཡུལ་ ལ་ བྱོན༔ གྲ་དང་
བསུ་མ་ག་འདྲ་ཡོད༔ རིང་ རིང་རྟ་དང་བསུ་བ་ཡིས༔ མཇལ་དར་བུ་
ཡུག་འཚུབས་འཚུབས་དགོས༔ ཐུང་ཐུང་ཇ་ཆང་ཤ་ཐུད་མརཿ སྡེར་ཁ་
ཁྲ་མོ་ཉིས་ སེ་དགོས༔ དེ་ མིན་ རྒྱལ་ ཁྲིམས་འགལ་ བས་ན༔ ཉེས་པ་
ཅན་ལ་ཆད་པ་དང་༔ བུག་པ་ཅན་ལ་ལྷན་པ་དེ༔ དེ་རིང་ང་ཡིས་།
137



གླིང་རྗེ་གེ་སར་རྒྱལ་པོའི་སྒྲུང་རུ་ཏྲའི་འཕྲུལ་རྫོང་།
བཅད་རྒྱུ་ཡིན ཨ་ཁྱུང་མི་ཁྱུང་ལས་ངན་དེ༔ ད་ལྟ་མྱུར་བར་ཁྲིད་ལ་
ཤོག སྡེ་འགོ་དཔོན་གྱིས་མ་འཚོ་ན ཁོ་རང་གཡོགས་པོ་གྱིས་དང་
ཆོག དཔོན་ཆེན་ཤེས་རྒྱ་ཆེ་མི་ལཿ བཙན་པོ་སྟག་རོང་དཔོན་གྱིས་
བྱེད༔ ཨོཾ་མ་ཎི་པདྨེ་ཧཱུྃ་ཧཱུྃ༔ ཨོཾ་མ་ཎི་པདྨེ་ཧཱུྃ་ཧི་
ཞེས་ཨ་ཁྲོ་རྡོ་རྗེ་དགྲ་འདུལ་གྱིས་ངན་ཚིག་གིས་གླུ་དེ་ལྟར་བླངས་པས་ཁོ་ཡི་
སྙིང་ལ་ཚེར་མ་ཟུག་པ་ལྟར་གྱུར་ཅིང་ཡོབ་རྡེབ་རྫ་རི་ཉིལ་ཉིལ༔ སོ་སྒྲ་གྲོ་ཡོས་འཆའ་
འཆའ༔ དཔུང་པ་འཕུར་ཞིང་མཚོ་གླང་གིས་དར་གཤགས་པ་ལྟར་རལ་གྲི་ཤུབས་ནས་
བཏོན་ཅིང་༔ ཡ་ཁོ་རེ་སྤྲང་འཁྱམས་ཁྲོ་ཐུང་ཁྱོད་གཟིག་གིས་ཁྱི་ལས་གོ་བ་ཚུར་བླང་བ་
ད་ལན་མཚར༔ ཁྱོད་སྨན་བུ་མོས་ཟིང་ལོང་བྱས་བྱས་དེ༔ སྡང་དགྲ་བོས་སྲོག་ཁེབ་མི་
ཡོང་ སཿ བུ་ མོ་ རང་ མགོ་ བསྐོར་ ལེ་ རེད༔ རྒྱལ་ ཁྲིམས་ ཆོས་ ཁྲིམས་ གཅེས་ ལེ་ དེ༔
འཇིག་རྟེན་མི་ཡི་ཧམ་པ་རེད༔ ནག་པོ་བདུད་ལ་འགྲོ་ལེ་མིན༔ བརྙས་ཆེ་ན་ཕ་མ་ཡིན་
ཀྱང་གསོད༔ ཟ་ཆེ་ན་རང་གི་སྒྱུ་ལུས་འཁྲུགས༔ སྤྲང་ཕྲུག་སྤྲང་མོ་འགོ་ཤོར་བཅུག མི་
ངན་ སྤྱང་ ཤུལ་ རྒས་ན་འབྱརཿ གོས་ ངན་ཟད་ ཀྱང་ གོང་བ་ ལུསཿ མཆེ་བཙན་སྟག་
གཟིག་ཁ་སྤྲོད་ལཿ སྡར་ལུས་ཞྭ་འགྲིལ་དོན་རེ་ཆུང་༔ གླིང་ཨ་ཟན་སྤྲང་འཁྱམས་ཕལ་
ཆེར་ཤི༔ ཁྱོད་ཉམ་ཆུང་སྤྲང་རྒན་ད་དུང་ལུསཿ ཐན་མཐོང་ཁ་མི་རྒན་ཤི་རྒྱུ་མེད༔ ད་
དུང་བདུད་མཁར་ལྷོ་སྒོར་མཆོངས༔ དེ་མིན་མགོ་བཏགས་ང་ལ་གྱིསཿ མི་བསད་སྒོ་ལ་
ཁྱི་ཐང་བྱེད༔ ཟེར་བས༔ ཁྲོ་རྒྱལ་གྱི་ཐུགས་རི་བོ་ལྟ་བུ་ལ་ཞེ་སྡང་གིས་ན་བུན་མཚན་
མུན་ལྟར་འཁྲིགས་ཤིང་མདའ་གཞུ་ཤུབས་ལ་བཅུག་ཅིང་༔ ཡ་ཁོ་རེ་དེ་འདྲ་དཔའ་
གཏམ་གིས་ང་ཆེ་ང་བཙན་བསྒྱུར་ཐང་གསུངས་ནས༔ གུང་ རྗེ་མཚལ་སྟག་གི་ཐོར་
ཚུགས་དེ་ནས་བཟུང་ཞིང་ལན་གསུམ་བར་སྣང་ལ་བསྐོར་ཞིང་རྡོ་ཕ་བོང་ཞིག་ལ་
138



གླིང་རྗེ་གེ་སར་རྒྱལ་པོའི་སྒྲུང་རུ་ཏྲའི་འཕྲུལ་རྫོང་།
བརྡབས་པས་ཕག་སྒྲ་དང་བཅས་སྒྱུ་ལུས་དུམ་བུར་དགུ་འཐོར་ཏེ་མིག་གྱེན་དུ་བཟློག་པ་
དང་མཉམ་དེར ཁྲོ་ཐུང་གིས་ཁྱོད་འཇིག་རྟེན་འདི་སྣང་ལ་མ་ཞེན་པར་ད་ལྟ་སྐད་ཅིག་
མའི་རྣམ་རྟོག་གི་ངོ་བོ་དེར་འཛིན་གྱིས་ཤེས་བྱ་གསལ་སྟོང་ཚོར་བའི་ཉེར་ལེན་དེ་ཉིད་
ཡེ་ནས་སངས་རྒྱས་སེམས་ཅན་གཞི་གཅིག་ལས་མེད་པས་རིག་པ་ང་ལ་གཏོད་ཅིག་
གསུངས་ནས་ཕཊཕཊཕཊ༔ ཅེས་བརྗོད་པའི་རྣམ་ཤེས་ཁྲོ་རྒྱལ་རྟ་མགྲིན་འབར་བའི་
ཐུགས་དཀར་བཙན་ཐབས་སུ་སྤར༔ དེ་ནས་སྤྲུལ་པའི་དམག་ཚོགས་སྟོང་ཕྲག་དེས་
འཚུབས་ཀྱི་ལི་ལི༔ འོད་སྒ་ར་ར་ལ་ལས་ཧ་ཧ་དང་ཧི་ཧིའི་སྒྲ་དང་༔ ལ་ལས་སོད་སོད་
རྒྱོབ་རྒྱོབ་ཀྱིས་སྒྲ་གནམ་ས་གཡོ་བ་ཙམ་སྒྲོགས་ཤིང་ཕྱག་མཚན་རྣོ་ངར་ལྡན་པ་སྣ་
ཚོགས་བསྣམས་ཤིང་དཔལ་ཟིལ་བཟོད་དཀའ་བའི་ཚུལ་གྱིས་སྒོ་ཆེན་ནང་མ་ལ་སྐར་
མདའ་ཆད་པ་ལྟར་རྒྱུག་ཅིང་༔ གནམ་ལྕགས་ཨུར་མོའི་ཐོག་གསུམ་ཕབ་ནས་ཤ་ཟ་
དཔའ་བོ་བཅུ་ཙམ་གཞོབ་འཐུལ་དུ་བཏང་ཞིང་ལྕགས་རི་རྣམས་ལྷག་མེད་དུ་གཏོར༔
གླིང་དམག་རྣམས་ཀྱིས་ཕོ་བྲང་བཅོམ་ཞིང་དཔའ་ཁ་ལོན་པའི་སརྒསྟེ་ཉི་ཤུ་རྩ་གཉིས་
པའོ༔ གསརྒྱ་རྒྱ༔
139



བ
གླིང་རྗེ་གེ་སར་རྒྱལ་པོའི་སྒྲུང་རུ་ཏྲའི་འཕྲུལ་རྫོང་། །
སརྒཉི་ཤུ་རྩ་གསུམ་པ༔ གླིང་པ་རྣམས་ཀྱིས་ཕོ་བྲང་
ནང་མའི་ལྷག་མ་དེ་བཅོམ་ནས་གཟིམ་གུར་
དགྲ་བླ་ཁྱུང་ཆེན་ན་ཕྱགས་ཕེབས་པ༔
དེ་ནས་རྒྱལ་མཆོག་ནོར་བུར་དགྲ་འདུལ་གྱིས་མཆན་ཁེབ་བཙན་རྒྱལ་ཤན་པ་
མེ་རུ་དང་འདན་རྒྱལ་དཔའ་བོ་ཐོག་རྒོད་གཉིས་ལས་དམག་དང་བཅས་ཏེ་ཨ་ཁྱུང་དང་༔
མི་ཁྱུང་གཉིས་ཀྱི་ཕོ་བྲང་ནང་མ་ལ་མཆོངས་བས་དེ་མཉམ་ལཿ མདའ་སྐྱེན་དཔའ་བོ༔
ཁྲི་ཐུབ་ཡ་མེད་གཉིས་བདུད་བློན་ལྔ་བཅུས་བསྐོར་ཏེ༔ གླང་ཆེན་སྨྱོན་པ་གཡུལ་ངོ་
ཞུགས་པ་བཞིན་མིག་ནས་ཁྲག་གི་ཆར་པ་དམར་ཁྲུ་ལུ་ལུ་བཏང་ཞིང་༔ སྤུ་གྲི་ཧ་ལ་
འབར་མ་དང་བདུད་ཁྲོ་ནག་པོ་གཡུགས་ཆོག་བཅས་ནམ་མཁའ་ལ་ཕྱར་ཞིང་༔ མགོ་བོ་
ལ་གངས་སྦལ་ནག་པོའི་རྨོག་མོ་གསོལ་བ༔ ལུས་ལ་ཆུ་སྲིན་དང་དུག་སྦྲུལ་སྔོ་དམར་གྱི་
གོས་གྱོན་ཞིང་འཇིགས་སུ་རུང་བ་ཞིག་བྱས་ནས་མཆོངས་ཞིང་སྔོན་དེར་སླེབས་པ་དང་
མཉམ་དུ༔ མདའ་སྐྱེན་འདན་རྗེ་རྒྱལ་པོའི་མདའ་གསུམ་སྤྲིངས་པསཿ བདུད་བློན་བཅུ་
ཙམ་ཤིང་སྡོང་ཆེན་འགྱེལ་བ་བཞིན་གཡས་གཡོན་འགྲེསཿ མི་རོ་རྫ་ལྟར་སྤུང་ཞིང་༔
མི་ཁྲག་མཚོ་ལྟར་འཁྱིལ་ཏེ༔ འདམ་རྫབ་འབོག་པ་ལྟར་བྱུང་ངོ་༔ དེ་ནས་རྒྱལ་མཆོག་
གཙོས་དཔའ་ཐུལ་རྣམས་སྤྲུལ་པའི་དམག་ཚོགས་དང་བཅས་པ་ལྷན་ཅིག་འཛོམས་ནས༔
ཀི་བསྭོ་དང་མདའ་སྒྲ་འབྲུག་སྟོང་གཡོ་བ་ཙམ་དང་བཅསཿ གཟའ་སྒྲ་གཅན་ཡིན་ཀྱང་
འཇིགས་ཟིལ་མི་བཟོད་པར་གཤིན་རྗེའི་ལས་མཁན་ཉེས་ཆེན་གྱི་ཐོག་དུ་ཕོག་པ་ལྟར་
མདའ་སྐྱེན་དཔའ་བོ་དང་༔ ཁྲི་ཐུབ་ཡ་མེད་གཉིས་ལ་མདའ་རུབ་བྱས་པས༔ དབང་
140



གླིང་རྗེ་གེ་སར་རྒྱལ་པོའི་སྒྲུང་རུ་ཏྲའི་འཕྲུལ་རྫོང་།
ཕྱུག་ཨུ་མ་ཡབ་ཡུམ་གྱི་ཞབས་བཅག་ཡོད་པས་མདའ་མཚོན་མ་སོང་ནས༔ གྲི་བཏོན་
ཞིང་ཤི་ལྕེབ་ཕྱེ་མ་ལེབ་མེ་འོད་ལ་ལྕེབས་པ་ལྟར་མཆོངས་ཤིང་སྤྲུལ་པའི་དམག་ཚོགས་
རྣམས་ལ་གྲི་མང་དུ་རྒྱབ་ཅིང་༔ ཨ་སྟག་གི་སོག་ཕྲག་ཏུ་གྲི་ལན་གསུམ་བཏབ་པས་གོ་
ཁྲབ་ཐ་རེ་གཏོརཿ ཁྲོ་ཐུང་ལ་གྲི་ལན་གཉིས་བཏབ་བྱུང་བས་ཁྲོ་ཆུའི་ཕ་བོང་ལ་བརྒྱབ་
པ་ལྟར་གནོད་མ་འཁྲུགས༔ དེ་མཉམ་ལ་གླིང་པ་ཐམས་ཅད་ཀྱིས་གྲི་རུབ་བྱས་པས་ཇ་
ཡུན་ཙམ་ལ་བསད་པའོ༔ ཨོ་ མ་ ཎི་པདྨེ་ ཧཱུཾ་ ཧྲི མགོ་ལག་དཔའ་རྟགས་ཁྱེར་ཏེ་
དཔའ་ཚོད་བཟུང་ཞིང་གཟིམ་གུར་དགྲ་བླ་ཁྱུང་ཆེན་དེ་ཡི་ནང་ལ་ཕྱགས་ཕེབསཿ རྗེས་
འདེད་རབ་གཏུམ་གློག་འོད༔ དམར་ནག་མེ་འབར་གཉིས་ཀྱི་གཡོག༔ བདུད་བློན་ཉི་
ཤུ་རྩ་ལྔ་རེས་བསྐོར་ཞིང་དམ་ཅན་བསྟན་དགྲ་ལ་རྒྱུག་པ་ལྟར་ཕག་ནག་མགོ་དགུ་པ་
དང་༔ ཆུ་རྟ་བྱེ་རི་རླུང་གཤོག་གཉིས་ཀྱི་གོང་ལ་བུད་ནས་འཁོར་གསུམ་བསྐོར་ཏེ་བྱུང་
བས་གྲྭ་གསུམ་མཚོ་ཡི་ན་ཐང་ཐར་མ་ལ་འདན་མཿ གཡུ་ལྷ་གཉིས་བཀག་ལ་ཁས་ལེན་
བུད་ནས་ཕ་བོང་ཆེན་པོ་ཞིག་གི་སྟེང་ནས༔ མདའ་རྒྱང་གང་ཙམ་ལ་བདུད་དམག་ལྔ་
བཅུ་ང་གཉིས་གློག་འོད་ས་གཞི་ལ་ཕོག་པར་ལྟརཿ འཇིགས་ཟིལ་བཟོད་དཀའ་བའི་
ཚུལ་གྱིས་འཚུབས་ཀྱི་ལི་ལི་ཐག་ཐོགས་མེད་པར་གཤར་བྱུང་བས་དཔའ་ཡ་མེད་འདན་
རྗེ་ཐོག་རྒོད་དེསཿ གོ་ཁྲབ་ཀྱི་རྒྱུན་ཐག་བསྡམས་ཞིང་ཨམ་གཙིགས་ཐམས་ཐམས༔ རྟ་
མཆོག་ ཁྱུང་ གཤོག་ དམར་ བའི་ གོང་ དེར་ བུད་ ནས་ གཡུ་ འབྲུག་ གིས་ ནམ་ མཁའ་
གཤགས་པ་ལྟར༔ རལ་གྲི་ནམ་མཁའ་རྒྱལ་མཚན་ཤུབས་ནས་བཏོན་ཅིང་སྤྲིན་ནག་
གསེབ་ནས་གློག་འཁྱུག་པ་ལྟར་བདུད་བློན་རྣམས་ཀྱི་ནང་ནས་འདྲེས་ཤིང་༔ རལ་ཁ་
འགྲན་པའི་བདུད་བློན་བཅུ་ཙམ་ཤི་རྨས་ལ་བཏང་བའོ༔ ཨོཾ་མ་ཎི་པདྨེ་ཧཱུྃ་ཧྲི
རབ་གཏུམ་གློག་འོད་དང་༔ དམར་ནག་མེ་འབར་གཉིས་ནས༔ འདན་ རྗེ་ལ་ གྲི་རུབ་
141



གླིང་རྗེ་གེ་སར་རྒྱལ་པོའི་སྒྲུང་རུ་ཏྲའི་འཕྲུལ་རྫོང་།
བྱས་ པས་ གོ་མ་བཅད༔ དཔུང་ གནོན་ ལ་ གཡུ་ལྷ་ཐོག་འགྱུརཿ མི་དཀར་རྟ་དཀར་
གངས་རི་ལྷོ་སྤྲིན་ཆད་པ་ལྟར་རྟ་མཆོག་བྱ་དཀར་རྔོག་སྔོན་གོང་ལ་བུད་ནསཿ བཙན་
རྒོད་ལས་ལ་རྒྱུག་པ་ལྟར་དགྲ་ལག་འདྲེས་ནས༔ རལ་ཁ་བཀྱེས་པའི་ཇ་ཡུན་ཙམ་ལ་
ཕམ་རྒྱལ་ཆེར་མ་བྱུང་ཞིང་༔ དེ་མཉམ་ལ་འདན་ རྗེའི་ལས་དམག་རྣམས་ལྷག་མེད་
བསད་ཅིང་རབ་གཏུམ་གློག་འོད་དེ་ཡི་མགོ་ལ་གྲི་ལན་གཅིག་གཡུགས་ཐོག་ཤིང་སྡོང་
པོ་གཤགས་པ་ལྟར་དུམ་བུར་གཉིས་གྱུར་ཏེ༔ ད་དུང་མིག་ཁྲ་ཧྲི་ལི་ལི་འགུལ་ལ་སྡང་
མིག་ལྟ་འདུག་ཅིང་༔ ཨོཾ་མ་ཎི་པདྨེ་ཧཱུྃ་ཧཱུྃ༔ དམར་ནག་མེ་འབར་དེ་ཡིས་ཡ་ཁོ་རེ་
གཡུ་ལྷ་ཝ་མོ་དང་༔ འདན་མ་རྐུན་རྒན་དཔའ་རྒྱལ་ཐོག་སྟོང་ལྷག༔ མཚོན་རྣོ་ཐོག་ཀོ་
ཤུབས༔ བདུད་བློན་འཁོར་བཅས་མཚོན་ལ་དྲངས༔ ད་དུང་ང་རོ་ གནག་མདོག་ ཁ
ངས་དེ་བྱས་གཏང་མ་མ་བླངས་ན༔ ཕར་བསྐོར་ལོག་བྱེད་རེ་དབང་ཕྱུག་དཔང་༔ ཟེར་
ནས་གྲི་གཉིས་རེ་གཡུག་བྱུང་བའི་གཡུ་ལྷའི་ཁྲབ་བྱང་བུ་རྣམས་ཐ་རེ་གཏོར་ནས་སྐུ་ལ་
མཚོན་སོར་བཞི་ཙམ་སོང་བས་འདན་མས་དམར་ནག་མེ་འབར་དེ་ཡི་སྙིང་གར་ནས་
བཟུང་ཞིང་ལན་གསུམ་ནམ་མཁའ་ལ་བསྐོར་ནས་ས་ལ་བརྡབས་པས་ཤི་ལ་ཁད་གྱུར་
ཏེ་རལ་གྲི་ས་ལ་ལྷུང་བས་བཀྱིག་ཐག་གིས་གྲུ་གུ་བཞིན་བསྡོམས་ཏེ་དེར་བཞག༔
འདན་མས་གཡུ་ལྷའི་རྨ་ཁ་ལ་ཞལ་ཕུ་གནང་བས་སྔར་ལྟར་སོས་བྱུང་བསཿ གཡུ་ལྷས་
གསོད་དགོས་ཟེར་ནས་སོ་སྒྲ་སྒྲིགས་རལ་གྲི་ཕྱར་ནས་གཡུགས་ལ་ཉེ་བསཿ འདན་
མས་གསོད་རྒྱུ་མེད་དེ་རིང་གསོད་པའི་ཆོག་ན་ལྔ་བཅུ་ང་གཉིས་ཙམ་མཚོན་འོག་བཏང་
ཡོད་པསཿ ཁྱེད་ཀྱི་རྨ་རྨས་ཀྱི་ལན་བླངས་ཡོད་ཟེར་ནས་བར་བྱས་ཏེ་ཆིབས་གོང་ལ
གློག་འོད་མེ་འབར་ཤ་ཐག་བྱས་ཏེ༔ ཕག་ནག་མགོ་དགུ་དམར་བསད་བཏང་ཞིང་འདོ་
བ་བྱེ་རུ་རླུང་གཤོག་དེ་ཁྲིད་དེ་མྱུར་བར་གླིང་མང་མ་རྣམས་ཀྱི་ཕྱོགས་ལ་ཕེབས་པས༔
142



གླིང་རྗེ་གེ་སར་རྒྱལ་པོའི་སྒྲུང་རུ་ཏྲའི་འཕྲུལ་རྫོང༌། །
དཔའ་ཐུལ་རྣམས་ཀྱིས་མངའ་གསོལ་གཟེངས་བསྟོད་མཛད་ཅིང་དམར་ནག་མེ་འབར་
གྱི་མགོ་ལག་རྒྱལ་མཆོག་མདུན་ཕུལ་བས་ཐུགས་རབ་ཏུ་དགྱེས་ཏེ་གསེར་ཏྲ་བཅུ་རེ་
དང༌ མཛོད་ དར་ཡུག་ རེ་ རེ་གནང་ ༔ གློག་འོད་ མེ་ འབར་ གུར་ གྱི་ སྒོ་ལ་ཕུར་ པ་ ལ་
བཏགསཿ གླིང་པ་རྣམས་ཀྱིས་ཕོ་བྲང་ནང་མའི་ལྷག་མ་དེ་བཅོམ་ནས་གཟིམ་གུར་དགྲ་
བླ་ཁྱུང་ཆེན་ན་ཕྱགས་ཕེབས་པའི་སརྒསྟེ་ཉི་ཤུ་རྩ་གསུམ་པའོ༔ གརྨས་རྒྱ༔
143



གླིང་རྗེ་གེ་སར་རྒྱལ་པོའི་སྒྲུང་རུ་ཏྲའི་འཕྲུལ་རྫོང་།
སརྒཉི་ཤུ་རྩ་བཞི་པ༔ བདུད་རྒྱལ་བློན་རྣམས་བྱ་བ་
ལེགས་ཉེས་གྲོས་ལ་འཆམས་ཤིང་བདུད་རྒྱལ་
ཨ་ཁྱུང་གིས་དམག་བཀོད་མཛད་པ༔
དེ་ནས་ཁྲོ་ཐུང་གིས་གློག་འོད་མེ་འབར་ལ་རྡོག་ཐོ་གསུམ་བསྣུན་ཏེ༔ ཡ་ཁོ་རེ་
ཁྱོད་བདུད་ བློན་གྲྭ་གསུམ་མཚོ་ནས་འགྲིམས༔ དཔའ་དཔུང་པ་གནམ་ལ་གཡུགས་
པས་ཟེརཿ ད་ཡང་དག་དཔའ་སྙིང་ཨེ་འདྲ་འདུག ཁྱོད་ཨ་ཁྱུང་མི་ཁྱུང་ནང་བློན་ལ༔
མཁར་ནང་ལ་སྡོད་དུས་དབུ་འཕང་མཐོ༔ དེ་རིང་དབུ་འཕང་ཨེ་མཐོ་འདུག་༔ བདུད་
རྒྱལ་བློན་ཞལ་ལྕེ་དར་དར་དེ༔ དེ་རིང་ཁྱོད་ལ་ཨེ་དར་འདུག དྲག་མཁར་ནང་གི་སྟོང་
གཏམ་ དེ༔ དེ་ རིང་ གླིང་ ལ་ ཨེ་ འགྲོ་འདུག༔ ཤ་ཁྲག་ འཆའ་བའི་ སྟག་ ཁ་དེ༔ དེ་རིང་
དགྲ་ལ་ཨེ་འགྲིགས་དུ༔ ད་ཁྱོད་ཀྱིས་དང་པོ་གཏམ་དྲང་པོ་ཞིག་ཤོད་དང་རྫུན་ཚིག་
བསླུ་བའི་འཁྱོག་གཏམ་མི་འདུག་ན་ཁྱོད་གསོད་གཅད་བྱེད་པ་ལྟ་ཞོག༔ དཔའ་བརྟུལ་་
གྲལ་ལ་སྡོད་རྒྱུ་བཟོ༔ འདྲ་མིན་གཡོ་སྒྱུ་འདུག་པས་ན༔ ལུས་ནས་ཤ་རུམ་ཁྲི་རུ་ལེན
ཐ་མར་གཟུགས་བཞི་སོ་སོར་ཕྱེ༔ མི་ལྤགས་གསོན་བཤུས་བྱེད་ངེས་ཡིན༔ གསུངས་
པས་ཁོས་ཟེར་ནས་ཁྱོད་སྤྲང་ཕྲུག་རྒྱལ་ཁམས་འགྲིམས་མི་ལ༔ དཔའ་དཔུང་པ་ཅི་ཡོད་
སྔོན་ནས་ཤེས༔ ལར་སྔོན་ལས་བཙན་དབང་རེད་མ་ གཏོགས༔ སྡུག་ གླིང་ འཁྱམས་
སྦང་ཟན་རྐུན་རྒན་དང་༔ ངོ་ཚ་མེད་པའི་ཨབ་ཟན་ལཿ མགོ་བཏགས་བྱེད་ལེས་འཆི་
བར་དགའ༔ གཏམ་དང་སྐད་ཆ་ང་ལ་མེད༔ ལུས་ཤ་གཏུབས་ཁྲི་རུ་ད་ལོང་དང་༔ ངས་
ན་ཚ་མ་བཟོད་བདུད་བློན་མིན༔ གཟུགས་བཞི་སོ་སོར་ད་ཕྲོལ་དང་༔ ཧུ་ཤུ་བྱེད་ན་
144



གླིང་རྗེ་གེ་སར་རྒྱལ་པོའི་སྒྲུང་རུ་ཏྲའི་འཕྲུལ་རྫོང༌།
བདུད་བློན་མིན མི་ལྤགས་གསོན་བཤུས་ད་གྱིས་དང་༔ ཨ་ཚ་ཟེར་ན་བདུད་བློན་མིན
ཟེར་ནས་ སོ་སྒྲ་སྒྲིག་ཅིང་ཨམ་གཙིགས་ཐམས་ ཐམས་མིག་དམར་སྐོར་སྐོར་ མིག་
བགྲད་ཅིང་སྟག་དམར་ཡག་ཙན་དན་གྱི་ཕུར་པ་ལ་བསྐོར་འདྲ༔ དེ་ནས་དཔའ་ཐུལ་
ཐམས་ཅད་ཀྱིས་རེ་རེ་བཞིན་སྡིགས་མོ་མཛད་ཀྱང་༔ རྡོ་ཕ་བོང་ལ་སྡིགས་པ་བཞིན་
ངག་ལེན་མི་འདུག་པས༔ བཙན་རྒོད་དམེ་རུ་ཐོག་རྒྱལ་དེས་རལ་གྲི་གློག་ལྕེ་ རབ་
འབར་དེ་ནམ་མཁའ་ལ་འཕྱར་ཞིང་༔ ཁྱོད་དེ་འདྲའི་དཔའ་རྒོད་ཡོད་ན་སྔར་སང་མི་
ངོམ་ནས་འདིར་ཆི་ལ་ཡོང་ཟེར་ནས་རལ་གྲི་ལན་གཅིག་གཡུགས་པས་སྒྱུ་ལུས་དེ་དུམ་
བུར་གཉིས་སུ་བཏང་ནས་རྒྱལ་མཆོག་གིས་བསྔོ་བ་འཕོ་འདེབས་མཛད་ཅིང་ཕཊ༔
ཅེས་བརྗོད་པས་རྣམ་ཤེས་མི་སྤྱོད་པའི་ཐུགས་ཀར་འཕོས་ཏེ་བཏང་༔ དེ་ནས་གླིང་
དཔའ་ཐུལ་རྣམས་ཀྱིས་ད་བྱ་བ་ལེགས་ཉེས་གང་ཡོང་ངེས་ཅན་མི་འདུག་པས དེ་རིང་
དང་སང་ཉིན་དགྲ་ཕར་རྒྱབ་དང་ཨང་ཅུང་སློད་པ་བཅས་གང་དགའ་གྲོས་བྱེད་ཟེར་
ནས་བཟའ་བཏུང་ལོངས་སྤྱོད་གྱ་ནོམ་པ་མཛད་ནས་བག་གྲོ་བྱིན་ཆགས་པ་གཅིག་བྱས་
ནས་བཞུགས་ཡོད་སྐབས་དེར༔ ནམ་མཁའ་གཡུ་འོད་འབར་བའི་ཀློང་ནས་ཨོ་རྒྱན་
པདྨ་འབྱུང་ གནས་ལ་གནས་ གསུམ་ གྱི་མཁའ་འགྲོ་རྣམས་ ཀྱིས་ བསྐོར་ནསཿ ལུང་
བསྟན་རྡོ་རྗེའི་མགུར་གླུ་འདི་གསུངས་སོ༔ མ་ཎི་འུར་འདོན་གྱིས༔
ཨོཾ་མ་ཎི་པདྨེ་ཧཱུྃ་ཧཱུྃ༔ ཨོཾ་གུ་རུ་དྷེ་ཝཱ་ཌཱཀྐི་ནི་སརྦ་སིདྡྷི་ཧཱུྃ༔ གླུ་ཉོན་
དང་ འཛམ་གླིང་སེང་ཆེན་རྩལ༔ སྐྱེ་མེད་སྟོང་པའི་ནམ་མཁའ་ནས
འགགས་མེད་རྡོ་རྗེའི་མགུར་མ་ལེན༔ གྲགས་སྟོང་སྒྲ་ཡི་དོན་ལ་ཉོན
སང་ཉིན་ཐོ་རངས་ཤར་དང་ལྷན༔ དཔའ་བཏུལ་ཧྲུག་གེར་དགྲ་ལ་བྱོན༔
145



གླིང་རྗེ་གེ་སར་རྒྱལ་པོའི་སྒྲུང་རུ་ཏྲའི་འཕྲུལ་རྫོང་།
བདུད་བློན་དངོས་མེད་སྟོབས་རྗེ་དེ༔ མ་བསད་ལག་ཏུ་ཚུད་ངེས་དགོས
ཡང་ རྗེས་ ཁྲོ་ རྒྱལ་ འབར་ བ་དང་༔ དགའ་བདེ་གཉིས་ནས་མཐུ་ནུས་
ཀྱིསཿ ཕོ་ བྲང་ སྟེང་ ལ་ གཏོར་བཟློག་འཕངས༔ དེ་འཕྲོས་བདུད་བློན་
འཁོར་བཅས་རྣམས༔ མ་གསོད་འོག་ལ་ཚུད་ངེས་དགོསཿ རུ་ཏྲའི་ཆུང་
མ་སྲས་དང་བཅས༔ འོག་འཛིན་ཀོང་པོའི་དཔོན་ལ་ཞོག༔ སྡེ་རྣམས་
གླིང་སྡེ་གྲལ་ལ་ཞོག༔ དམ་རྫ་ས་ཆོས་སྨན་ཀུན་ལ་བྱིན༔ དཀར་པོའི་
- ཆོས་ ལ་ ཡིད་ ཆེས་ ནས༔ མཐར་ ཐུག་ པདྨའི་ སྦས་ སྡེ་ འགྱུར༔ འོད་
གསལ་ལྷ་དང་སྐལ་བ་མཉམ༔ ཕོ་བྲང་ལྷག་མེད་རྡུལ་ཕྲན་ཐོངསཿ ཨ་
ཁྱུང་ མི་ ཁྱུང་ གཉིས་ ཀ་ དེ༔ རྗེས་ ལ་ འདན་ རྒྱལ་ གཉིས་ ནས་ སོད༔
འཇིགས་ སྐྲག་ མི་ དགོས་ མགོན་སྐྱབས་ ཡོད༔ དེ་ ལྟར་ དགོངས་ པའི་
མཐིལ་ལ་ཞོག༔ ད་ནི་འགྲོ་དོན་རྫོགས་ལེ་ཡིན༔ ཨོ་ཝ་ཀི་ཤྭ་རི་མཾ
ཨོཾ་མ་ཎི་པདྨེ་ཧཱུྃ ཨོ་བཛྲ་པ་ཎི་ཧཱུྃ༔ ཨོྃ་ཨཱ༔ཧཱུྃ་བཛྲ་གུ་རུ་པདྨ་སིདྡྷི་ཧཱུྃ༔
གསུངས་ནས་འཇའ་ཡལ་བ་ལྟར་སོང་ངོ་༔ གམ་རྒྱག༔ དེ་ནས་
གླིང་ པ་ དཔའ་ཐུལ་བདེ་ བའི་ ངང་ནས་ གསོལ་ ཟས་ གྱ་ནོམ་པ་མཛད་ནས་བསང་
དང་གསེར་སྐྱེམས་མང་དུ་བཏོན་ནས་སང་སྔ་བརཿ སྟག་རོང་ཁྲོ་ཐུང་རྒྱལ་པོ་དང་༔
འབྲུ་ དགའ་ བདེ་ ཆོས་ སྐྱོང་ བར་ ནག་ གཉིས་ ནས༔ ཕོ་ བྲང་ སྟེང་ ལ་ གཏོར་བཟློག་
འཕངས་པའི་ རྫས་རྣམས་ བསྡུས་ ནས་ བཞུགས༔ དེ་ནས་བདུད་ རྒྱལ་ གཉིས་ གཙོས་
ལས་དམག་རྣམས་ཀྱིས་ཕོ་བྲང་རྔམ་པ་ཐོག་སྡུག་དམུ་བདུད་འདུལ་བའི་བ་གམ་
146



གླིང་རྗེ་གེ་སར་རྒྱལ་པོའི་སྒྲུང་རུ་ཏྲའི་འཕྲུལ་རྫོང་།
དེར་འཚོགས་ནས་བྱ་བ་མི་ལེགས་པ་མང་དུ་བྱུང་ལུགས་དང་༔ མ་ཚད་དམར་ནག་མེ་
འབར་དང་༔ རབ་གཏུམ་གློག་འོད་བདུད་དམག་ལྔ་བཅུ་བཅས་དམག་ཉེས་སོགས་
ངེས་པས་ད་མྱུར་བར་སོ་པ་དང་༔ དམག་གྲོན་ཨེ་འདུག་བལྟ་མི་འགྲོ་དགོས་པས༔ ཤ་
ཟ་ དཔའ་ རྒྱལ རྡོ་ རྗེ༔ རེག་ གཅོད རྔམ་ ལྡན ཁྱུང་ མགོ༔ ཨ་དྷི པ་ ཎེ ར་ ཡག
མགོ་ རྒྱལཿ ཡ་ མ ཨ་ ལུག༔ བདེན་ རྒྱལཿ མཚལ་ སྟག ཁྲ་ མིག འག་ མགོ༔ མཆེ་
རྣོན རྒྱ་ སྟག ཁྲ་ཡག ངོ་འགྱ༔ ངོ་ནག བཅས་ ལས་དམག་ཉི་ཤུ་པོ་དེ་རྣམས་ གོ་
གྱོན་མཚོན་ཐོགས་ཏེ་བདུད་མཚོ་གྲྭ་གསུམ་ནག་པོའི་གཡས་ཐང་ཆེན་ པདྨ་ གཡང་
འཁྱིལ་གི་ཡང་སྟེང་ནས་བྱ་ར་བྱས་པས་གླིང་དམག་རྣམས་གཟིམ་གུར་དགྲ་བླ་ཁྱུང་ཆེན་
ཝེར་མ་འདུ་བའི་ནང་དེར་བཞུགས་པ་མཐོང་ནས༔ བདུད་དམག་རྣམས་མགོ་ཉེས་སོང་
བའི་ཐང་དེར་སྒང་རོ་ཡིས་གང་༔ གཤོང་ཁྲག་གིས་གང་ཞིང་བྱ་དང་སྡེར་ཆགས་རྣམས་
འུར་འུར་ཤིག་ཤིག་རོ་རྣམས་ཕར་འཐེན་ཚུར་འཐེན་རྒྱུ་མ་རྣམས་ཚེར་མ་ལ་གཟར་ཅིང་
ཡ་ང་བ་ཞིག་བྱས་ནས་འདུག་གོ༔ དེ་ནས་བདུད་ཀྱི་ལས་དམག་རྣམས་ཕར་ལོག་ནས
ཁ་སང་གི་ར་མདའ་རྣམས་མགོ་ཉེས་སོང་ལུགས་ཞིབ་ཀྱིས་བཤད་ནས་རལ་གྲི་རྣམས་
ཁུར་པོ་གཅིག་ བྱས་ནས་བདུད་རྒྱལ་ བློན་རྣམས་ ལྷན་རྒྱས་ འཚོགས་པའི༔ གྲལ་དུ་
བཞག་ཅིང་བྱ་བ་མི་ལེགས་པའི་དམག་ཉེས་ཀྱི་གླུ་འདི་ཁྲ་མགོ་ཟེར་བ་དེས་བླངས་སོ༔
ཨ་ཡེ་ཧུ་ལུ་དུ་ཏྲི་མ་བྱཱ་ཏྲི་བྷེ གླུ་ཨ་ཡེ་གསོན་དང་རྒྱལ་བློན་
རྣམས༔ ཁར་སང་ཉི་མའི་སྔ་ཞོགས་ལ༔ གློག་འོད་མེ་འབར་དཔའ་བོ་
དང་༔ དམར་ནག་མེ་འབར་བཅས་པ་གཉིསཿ གཙོས་བྱས་བདུད་བློན་
ལྔ་བཅུ་བཅས༔ གྲྭ་གསུམ་ན་ཐང་བར་མ་ལ༔ སྒང་བཞི་རོ་ཡིས་གང་
147



གླིང་རྗེ་གེ་སར་རྒྱལ་པོའི་སྒྲུང་རུ་ཏྲའི་འཕྲུལ་རྫོང༌།
ནས་འདུག གཤོང་བཞི་ཁྲག་གིས་མཚོ་མོ་འཁྱིལཿ འོག་རྟ་བྱེ་རི་རླུང་
གཤོག་ དེ༔ གླིང་དམག་རྣམས་ ཀྱིས་ ཁྲིད་ པ་འདྲ༔ བདུད་དམག་ ཕར་
སོང་ལྔ་བཅུ་དེ༔ གསོན་པོ་ གཅིག་ ཀྱང་ལུས་མི་འདུག བྱ་དང་སྡེར་
ཆགས་དཔག་མེད་ཀྱིསཿ ལ་ལ་ཤ་ཟ་རྒྱུ་མ་འབྲད༔ གཤིན་རྗེའི་ཡུལ་
གྱི་གྲོང་ཁྱེར་ འདྲ༔ གོ་ མཚོན་ འདི་རྣམས་ ཕྱོགས་ སུ་ལྷུང་༔ ལྷ་དབང་
ཕྱུག་ཡིན་ཀྱང་ཡི་རེ་མུག སྡང་དགྲ་བོ་ཡིན་ཀྱང་སྙིང་རེ་རྗེ༔ ད་འདི་
བཞིན་ སྡོད་ པས་ ཅི་ ལ་ ཕན༔ ཐེའུ་ རང་ དཀར་ ནག་ ཁྲ་ གསུམ་ ལ༔
གཏོར་བཟློག་ཚད་ལྡན་ཞུ་རྒྱུ་དང་༔ ལྷ་ཆེན་ཁྱབ་འཇུག་ཚོགས་བཅས་
ལ༔ བསང་དང་གསོལ་ཀ་རེམ་ན་བསམཿ ལ་ཆེན་ད་ལོའི་གནམ་ལོ་
འདི༔ འཚུབས་ཅིང་གནམ་སྨེ་གཉིས་ནག་པས༔ བོད་ཀྱི་ཨབ་ཟན་སྤྱང་
འཁྱམས་དེ༔ སྐྱེས་སྨེ་དགུ་དམར་ ཡིན་པས་ཟེར༔ སྟག་ལོ་ཡིན་པའི་
ཚོད་གཅིག་རེད༔ ཟླ་བ་གསུམ་ན་ལོ་རིས་རྗེ༔ དེ་བར་བདུད་རྒྱལ་བློན་
འཁོར་རྣམས༔ དབུ་ཉེས་མི་ཤོར་གྲོས་གཅིག་གྱིས༔ དེ་ལྷག་བྱེད་རྒྱུ་མི་
འདུག་བསམ༔ གླུ་འཁྲུལ་བ་སོང་ན་མཐོལ་ལོ་བཤགས༔ ངག་འཁྱལ་
པ་སོང་ན་བཟོད་པ་གསོལ༔ གླུ་མ་གསན་མ་གསུང་རྒྱལ་བློན་རྣམས༔
ཨོ་མ་ཏྲི་མུ་ཡེ་ས་ལེ་འདུ༔
ཞེས་དེ་རྣམས་ཞུས་པས་བདུད་རྒྱལ་ཨ་ཁྱུང་ཀེ་རུའི་ཞལ་ངོ་རྫ་རི་ནག་པོ་ལ༔
148



གླིང་རྗེ་གེ་སར་རྒྱལ་པོའི་སྒྲུང་རུ་ཏྲའི་འཕྲུལ་རྫོང་།
མུན་ཆར་འཁྲིགས་པ་ལྟརཿ ཐུགས་དྲག་ཏུ་ཁྲོས་ཏེ་ཧུ་ཤུ་བདུད་གཡག་ངར་ངརཿ སོ་སྒྲ་
འབྲུག་ སྒྲ་ ཀྲིག་ ཀྲིག སྤྱན་ གཉིས་ གློག་འོད་འཁྱུག་ འཁྱུགསཿ ཚིག་རྩུབ་ སེར་ཆེན་
འབེབས་འབེབས༔ ད་འདིར་ཚོགས་རྣམས་ཀྱི་གློ་བ་ག་འདྲ་ཡོད་འདི་བཞིན་དགྲ་ལ་
ལན་མེད༔ ཟིན་ལ་གྲོས་མེད་པར་དྲིན་རྒྱལ་པོའི་མདུན་ནས་གུར་ཆུང་ཙམཿ སྡང་དགྲ་
དང་ཐུག་དུས་ཚྭ་ཚྭ་ཙམ་བྱས་ནས་སྡོད་ཐབས་ག་ལ་ཡོད སྔོན་བདུད་དང་འཇིག་རྟེན་
ཁམས་ ཀྱི་མི་གཉིས་བཙན་ཞན་ཁྲ་དང་བྱིའུ༔ མཐོ་དམའ་གནམ་དང་ སཿ ཡིན་པར་
ཡོད་ཀྱང་ད དེང་སང་དུས་ཀྱི་སྙིགས་མ་བདོ་པའི་ཚེ་དབང་ཕྱུག་ནག་པོའི་རྒྱུད་ལས༔
ལྔ་ བརྒྱ་ སྙིགས་མ་བདོ་པའི་ཚེ༔ ནག་ཕྱོགས་ཆོས་ལ་འགོད་འགྱུར་ཏེ༔ བདུད་སྡེ་གྲྭ་
གསུམ་གླིང་སྡེ་འགྱུར༔ དེ་དུས་ང་ཡི་བསྟན་མཐར་ཐུག ཟེར་བ་ལྟར་དེ་ལུང་བསྟན་
ནོར་མེད་དུས་བབས་ཡིན་པར་ཐག་ཆོད་རེད་ཟེར་ནས་གསེར་ཁྲི་ཟི་ར་འཚུབས་མའི་
གོང་ནས་ཟུར་འདུག་ཞིག་བྱས་ཏེ་བྱ་བ་ལེགས་ཉེས་བྱུང་ཚུལ་དང་དམག་བཀོད་ཀྱིས་གླུ་
འདི་དྲག་ཤུལ་སྟག་མོ་ངུར་སྟོང་ལ་དྲངས་ཏེ་བླངས་སོ༔
དུ་ཏྲི་ས་ལེ་བྱ་ཏྲི་ཧཱུ གླུ་ཨ་ལ་རྒྱ་མཚོའི་གཏིང་ནས་ལེན༔ ཐ་
ལ་ ཆུ་ སྲིན་ རྔམ་ པའི་ གླུ༔ ཡང་ ཐ་ ཀླུ་བདུད་ འབར་ བའི་ གླུ༔ དེ་ རིང་
བདུད་བློན་རྣམས་ལ་ལེན༔ སུམ་ཅུ་རྩ་གསུམ་ལྷ་གནས་ནས༔ ལྷ་ཆེན་
ཨུ་མ་ཡབ་ཡུམ་མཁྱེན༔ བར་སྣང་སྤྲིན་ནག་འཚུབས་ཀློང་ནསཿ བོན་
གཤེན་སྟག་ལ་མེ་འབར་མཁྱེན༔ ས་གཞི་ཁྲག་མཚོ་འཁྲུགས་ཀློང་ནས
ཨ་བསྲེ་འབར་བ་སྤུན་དགུ་མཁྱེན༔ དེ་རིང་བདུད་རྒྱལ་གླུ་སྣ་དྲངས
ས་འདི་འདྲ་དམུ་བདུད་འཕྲུལ་མཁར་ནསཿ ཕོ་བྲང་ རྔམ་པ་ཐོག་
149



གླིང་རྗེ་གེ་སར་རྒྱལ་པོའི་སྒྲུང་རུ་ཏྲའི་འཕྲུལ་རྫོང་།
སྡུག་རེད ང་འདྲ་དབང་ཕྱུག་ཐུགས་སྲས་ལ༔ བདུད་རྒྱལ་ཨ་ཁྱུང་ཀེ་
རུ་ཟེརཿ ཡ་ཐོག་སྲིད་པ་ཡེ་སྨོན་རྒྱལ༔ ས་ལ་ཆགས་ཞན་སྔ་ཕྱི་མེད༔
གནམ་ལ་ཁྲི་བདུན་ཟེར་ལེ་དང་༔ ས་ལ་ལེགས་དྲུག་རྗེས་ལུས་ཆགས༔
བར་ལ་སྡེ་བརྒྱད་མིན་པ་མེད༔ ཚིག་ལ་བཙན་ལྔ་བྱུང་བས་ན༔ བོན་
དང་སྒྲུང་དང་ལྡེའུས་བསྐྱངསཿ རྒྱལ་ཁམས་བདུད་བཙན་གཉིས་ཀྱིས་
བཟུང་༔ ང་ལས་ཆེ་བ་སུ་ཡང་མེད༔ གཉའ་ཁྲི་བཙན་པོ་མན་ཆད་དང་༔
མུ་ཏིག་བཙན་པོ་ཡན་ཆོད་ལཿ ཆེ་བཙན་དཔུང་སྟོབས་ཁྱད་འཕགས་
པའི༔ དཔུང་བུ་ཆུང་དང་སྣ་བོ་ཆེས༔ ཚུར་རྒོལ་བྱེད་པ་མཐོང་མ་མྱོང་༔
སྲོང་བཙན་སྒམ་དང་ཁྲི་རལ་པཿ ཐོ་རི་སྙན་ཤལ་ཁྲི་སྲོང་ལྡེའུ༔ སངས་
རྒྱས་བསྟན་བཟང་བཙུགས་པས་ཟེརཿ བྲག་དམར་དཔལ་གྱི་བསམ་
ཡས་ སཿ ཆོས་ རྒྱལ་ གོ་ མ་ དེ་ བའི་ སྲས༔ མཁན་ཆེན་ཞི་འཚོ་ གདན་
དྲངས་ ནསཿ ས་ འདུལ་ བར་ གཅོད་ ང་ ཡིས་ བྱས གཙུག་ ལག་ ལོ་
གསུམ་བར་དུ་བཤོལ༔ ནག་ཕྱོགས་ཞལ་ལྕེ་དར་བ་བྱུང་༔ དེ་རྗེས་པདྨ་
ཐོད་ཕྲེང་ གིས རྡོ་ རྗེ་གཞོན་ནུའི་དཀྱིལ་འཁོར་དུ༔ ལྷ་སྲིན་དམ་ལ་
བཏགས་ པས་ ཟེར༔ དེ་ དུས་ བདུད་ ཡུལ་ དམ་ ལ་ འདོགས༔ ལ་ ཆེན་
གཏམ་གྱི་འདྲ་མ་ཡིན༔ ད་ལོ་ཕར་དགྲ་མེད་པ་ཡིས༔ ཚུར་རྒོལ་བྱུས་
ཀྱི་གཡུལ་འཁྲུགས་འདིས༔ དམག་ལྔ་བརྒྱ་ཙམ་ཞིག་བཀྲོངས་ནས་
150



གླིང་རྗེ་གེ་སར་རྒྱལ་པོའི་སྒྲུང་རུ་ཏྲའི་འཕྲུལ་རྫོང་།
ཐལ༔ དགྲ་རྒོད་ཆེ་བའི་བདུད་བློན་རྣམས༔ ཕར་རེ་རེ་མ་བསད་འགྱོད་
པ་ཆེ༔ དེ་བས་སྔོན་ལས་ འགྱོད་རྒྱུ་མེདཿ ད་ལས་དམག་དྲག་པོ་ལྔ་
བརྒྱ་འདི༔ བརྒྱ་ ཡི་དམག་དཔོན་ཆེན་པོ་ལཿ རྔམ་པ་ ལག་རིང་ཁྱེད་
རང་གྱིསཿ དམག་སྣ་ཕར་ལ་དྲངས་དུས་ལ༔ དྲག་པོའི་སེར་སྤྲིན་སྤྱོད་
འདྲ་གྱིས༔ དགྲ་དང་གཡུལ་འཁྲུགས་བྱེད་དུས་ལ༔ གནམ་ལྕགས་ཐོག་
མདའ་ཕོག་ཕོག་དགོསཿ སྡར་མ་ཝ་བྲོས་བྱེད་པས་ན༔ མགོ་ལག་ངེས་
པར་མཚོན་གྱིས་བཅད༔ བདུད་དམག་བརྒྱ་ཡི་དམག་དཔོན་ལཿ དྲག་
པོ་ མིག་དམར་ ཁྱོད་ རང་ དགོསཿ ལས་ དམག་ དཔུང་ དང་ བཅས་ པ་
རྣམས༔ གོ་གྱོན་མཚོན་ཐོགས་མགྱོགས་པ་ཞོན༔ ལ་མོ་གྲྭ་གསུམ་ན་
བར་སྡོད༔ གླིང་དམག་སྣ་ལེན་ཡོང་ངེས་ གྱིས༔ དཔའ་བོའི་གཏང་མ་
ལོན་བྱུང་ན༔ རྟ་མཛོ་དྲེལ་གསུམ་དཔའ་དར་ཡོད༔ ཁྲི་འཕྲུལ་དམག་
བརྒྱ་ཡི་འགོ་འཛིན་ལཿ དངོས་མེད་སྟོབས་རྗེ་ཁྱེད་རང་དགོས༔ རྣོན་པོ་
ཐོགས་ ལ་ མགྱོགས་ པ་ ཞོན༔ མ་ འདུག་ ཤར་ སྒོ་ ལྕགས་ རི་ ཟུངས༔
དཔའ་ཁ་མི་ལ་ཤོར་བས་ན༔ ཁ་ལ་ཆད་པ་རྒྱུན་སྐོར་དྲ༔ ལས་དམག་
བརྒྱ་ཡི་དམག་དཔོན་ལ༔ དགྲ་བོ་ཐོག་ འབེབས་ ཁྱོད་ལ་བབསཿ གོ་
མཚོན་རྣོ་ངར་འཛོམ་པར་གྱིས༔ ལྷོ་སྒོ་སྲུང་ལ་རྒྱལ་ཁ་ལོངས༔ བདུད་
དམག་བརྒྱ་ཡི་འགོ་འཛིན་ལཿ རབ་གཏུམ་ངོ་ནག་ཁྱོད་ལ་བབསཿ
151



གླིང་རྗེ་གེ་སར་རྒྱལ་པོའི་སྒྲུང་རུ་ཏྲའི་འཕྲུལ་རྫོང་།
མགྱོགས་པའི་རྔ་མ་མྱུར་བར་འདུད༔ རྣོན་པོའི་སོ་ཁ་ལ་མོ་གྱིས༔ ནུབ་
སྒོ་ལྕགས་ རི་ ཟིན་ངེས་ གྱིས༔ ཤ་ཟ་ དཔའ་བོ་དྲུག་ཅུ་ འདི༔ དགྲ་སྟ་
ཐོགས་ ཤིང་ ཞགས་ནག་ ཟུངས༔ བྱང་ སྒོར་ སྲུང་ བའི་ དཔའ་ བོ་ གྱིས༔
སྐྱེས་ནས་མི་འཆི་ཚེ་ཐར་མེད༔ ཕོ་རབ་གྲི་མཚོན་འོག་ལ་འཆི༔ དཔའ་
རྟགས་ མཚོན་ གྱི་གུར་ ལ་ ཕུབ༔ ཕོ་འབྲིང་ དགྲ་བོའི་ གཡུལ་ ལ་ འཆི༔
དཔའ་ལ་སྟག་རོ་གཡག་རོ་བྱེད༔ དེ་བྱས་སྙན་གྲགས་འཛམ་གླིང་ཁྱབ༔
ཐ་ མ་ རང་ གི་ ཁྱིམ་ དུ་ འཆི༔ གཅིན་ དང་ ངན་ སྐྱུག་ ཐང་ མར་བརྡལ༔
གཏམ་ངན་ཤི་ཡང་རྗེས་ལ་ལུསཿ དེ་བས་དཔའ་རྟགས་རྒྱལ་ཁ་བླངས
བྱ་བ་ལེགས་ཉེས་ཅི་བྱུང་ཡང་༔ ཚེ་རབས་སྔོན་གྱི་བཀོད་ཐང་རེད
བདུད་ཡུལ་འཁོར་བ་སྟོང་གྱུར་ཀྱང་༔ འགྱོད་པ་ཡོད་རེ་ཨ་བསྲེ་འབར༔
ལར་ལྷ་ཆེན་དབང་ཕྱུག་ཨུ་མ་བཅསཿ མཐུ་རྩལ་གཟི་བྱིན་སྟོབས་མ་
ཞན༔ ནག་ ཕྱོགས་ བསྟན་ པ་ འཇིག་ པས་ ན༔ ལྷ་ ཁྱེད་ རྣམས་ མཆོད་
བསྟོད་སུ་ཡིས་བྱེད༔ ད་ཇོ་རུ་ཟེར་བའི་དགྲ་འདྲེ་འདི༔ སང་ཉིན་དམར་
བསད་མ་ནུས་ན༔ ཨ་ཁྱུང་རྒྱལ་པོའི་མིང་དེ་བོརཿ ཡང་ན་ང་རང་འཆི་
བས་དགའ༔ ལས་དེ་བྱས་ གཏམ་དེ་བཟོ་ངེས་ཡིན༔ དེ་བས་གྲོས་ཁ་
བསྟུན་རྒྱུ་མེད༔ གླུ་གོ་ན་རྣ་བའི་བུ་ རམ་ཡིན༔ མ་གོ་གླུ་ལ་འགྲེལ་པ་
མེད༔ ཨོཾ་མ་ཏྲི་མུ་ཡེ་ས་ལེ་འདུ༔
152



གླིང་རྗེ་གེ་སར་རྒྱལ་པོའི་སྒྲུང་རུ་ཏྲའི་འཕྲུལ་རྫོང་།
ཞེས་ཟེར་ནས་གླུ་འཇུག་རྫོགས་པ་དང་མཉམ་དེ༔ བདུད་བློན་ཐམས་ཅད་
ཀྱིས་གོ་གྱོན་མཚོན་ཐོགས་མགྱོགས་པ་ཞོན་ཞིང་དམག་བཀོད་ལྟར་ལྕགས་རི་བཟུང་
ཞིང་ཟིང་ལོང་ལོང་གིས་དཔལ་ཟིལ་བཟོད་དཀའ་བའི་ཚུལ་གྱིས་འཁོད༔ བདུད་རྒྱལ་
བློན་རྣམས་བྱ་བ་ལེགས་ཉེས་གྲོས་ལ་འཆམས་ཤིང་བདུད་རྒྱལ་ཨ་ཁྱུང་གིས་དམག་
བཀོད་མཛད་པའི་སརྒསྟེ་ཉི་ཤུ་རྩ་བཞི་པའོ༔ བརྨརྒྱགྱི༔
153



གླིང་རྗེ་གེ་སར་རྒྱལ་པོའི་སྒྲུང་རུ་ཏྲའི་འཕྲུལ་རྫོང་།
སརྒཉི་ཤུ་རྩ་ལྔ་པ༔ གླིང་རྒྱལ་བློན་རྣམས་ཀྱིས་གྲྭ་གསུམ་
ན་ཐང་བར་མ་ནས་བདུད་དམག་བརྒྱ་ཙམ་
མཚོན་འོག་དང་མགོ་འབུལ་ཞུས་པ༔
དེ་ནས་གླིང་འོད་གསལ་ལྷ་སྡེ་ཕྱུག་མོ་གླིང་པ་ཐམས་ཅད་ཀྱིས་ཕྱི་ནངས་ཐོ་
རངས་ཤར་བ་དང་མཉམ་དེར་གསོལ་ཟས་གྱ་ནོམ་མཛད་ཅིང་གོ་གྱོན་མཚོན་ཐོགས་ཏེ་
ལྷ་བསངས་རྒྱག་བརྔན་དང་གསེར་སྐྱེམས་དཔག་མེད་ཕྱོགས་ཀུན་འཐོར་ཞིང་ལམ་ལྷ་
བར་ཆད་ཀུན་སེལ་དང་༔ ཝེར་མ་ལྕང་སེང་ཐང་ལྷ་རྨ་རྒྱལ་སྤོམ་ར་སོགས་མང་བར་
ཞལ་བཏོན་གྲུབ་ནས་སོ་སོའི་སྒ་སྟན་བསྡམ་ཞིང་སྤྲུལ་པའི་ལས་དམག་དང་བཅས་པ༔
སྔར་གྱི་ལུང་བསྟན་ལྟར་དཔའ་རྔམ་པའི་ཚུལ་གྱིས་བཀྲ་སྤུངས་སེ་འོད་ཐིབས་སེ་དྲི་
བཟང་ངད་པ་དང་བཅསཿ གཡས་སུ་ཡི་དམ་རྒྱ་མཚོ༔ གཡོན་དུ་མཁའ་འགྲོ་འབུམ་སྡེ༔
རྒྱབ་ཏུ་དཔལ་མགོན་བྱེ་བ༔ མདུན་དུ་ཕོ་ཉ་ལས་བྱེད༔ སྟེང་ན་སྒྲུབ་པ་བཀའ་བརྒྱད༔
སྟག་སེང་དོམ་དྲེད་མང་པོར་རྔམ་སྟོབས་ཀྱིས་གཡས་གཡོན་དུ་རྒྱུག་པ༔ དབུ་ཡི་ནམ་
མཁའ་ལ་བྱ་ཁྱུང་ག་རུ་ཏྲ་འཕུར་ལྡིང་གཡོ་བ༔ གཞི་བདག་གནས་གཏེར་སྲུང་བའི་ལས་
བྱེད་རྣམས་སྤྲིན་ནག་རབ་ཏུ་འཚུབས་ཤིང་༔ རླུང་སྤུ་གྲི་རེག་གཅོད་འུར་འུར་འབར་
བའི་དཀྱིལ་ན་ཕྱག་མཚན་མ་ངེས་པའི་ཚུལ་གྱིས་ཁྲོས་འཁྲུག་རྔམ་པའི་ཚུལ་གྱིས་འཁོད་
པ༔ ལྷ་ཡིས་དབང་པོ་བརྒྱ་བྱིན་ལ༔ སུམ་ཅུ་རྩ་གསུམ་པའི་ལྷ་ཡི་ཚོགས་ཀྱིས་ཡོངས་སུ་
བསྐོར་བའམ༔ ཨ་བ་གླང་མགོ་ལས་མཁན་རྣམས་ཀྱིས་བསྐོར་བ་ལྟར་འཇིགས་སུ་རུང་
བ ནམ་མཁའ་གཡོ་ཞིང་འབྱུང་ལྔ་འཁྲུག་ཅིང་རི་ལུང་འདར་ཤིག་ཤིག༔ བདུད་
154



གླིང་རྗེ་གེ་སར་རྒྱལ་པོའི་སྒྲུང་རུ་ཏྲའི་འཕྲུལ་རྫོང་།
མཁར་ཁྲག་བཞིན་དཀྲུགས་ནས་དཔའ་རྟགས་རྒྱལ་ཁ་ལེན་སྙམ་ནས་བྱོན་པའི་ལམ་གྲྭ་
གསུམ་ན་ཐང་བར་མ་ནསཿ བློན་ཆེན་དམག་དཔོན་རྔམ་པ་ལག་རིང་གཙོས་ལས་དམག་
བརྒྱ་སོགས་ཧྲག་བཏུས་གཟའ་རྒོད་ཁྱབ་འཇུག་དུག་གདོང་ནག་པོ་ཁྲག་མཚོ་འཁྲུགས་པའི་
རྦ་ཀློང་ནས་དྲག་ཏུ་ཁྲོས་ནས་སྡང་དགྲ་ལ་རྒྱུག་པ་ལྟར་མྱུར་བར་གློག་འོད་ས་གཞི་ལ་
འཁྱུགས་པ་བཞིན་ཀི་བསྭོ་གནམ་ས་ན་བུན་གྱིས་སྦྲེལ་བ་ལྟར་འདི་ཡིན་མེད་པར་འབྲུག་སྒྲ་
སྒྲོག་པ་ལྟར་བརྗོད་ཅིང་མི་དམར་རྟ་དམར་འཕུ་དམར་མེ་ལྕེ་མཆེད་འདྲ མདའ་སྒྲ་དང་
གཞུ་སྒྲ་སེམས་ཀྱིས་བཟོད་མི་ནུས་པ་ཤིག་ཤིག་དང་ སིབ་སིབ་མདའ་མོ་ཆར་དྲག་འབབ་
པ་ལྟར་གླིང་ཞིང་༔ ལ་ལས་རལ་གྲི་རྣོ་ངར་ལྡན་པ་མང་པོ་གྲི་སྐོར་ལིང་ལིང་༔ ལ་ལས་
མདུང་ཞགས་ཀླད་ལ་བསྐོར་ཞིང་མེ་ཟེར་འཚུབས་ཀྱི་ལི་ལི ལ་ལས་རྨུ་ལྕགས་ཀྱི་བེར་ག་
འདོམ་དགུ་པ་མཁའ་དབྱིངས་ལྷ་ལམ་དུ་རྔམ་སྟབས་སུ་ལག་གཡས་པས་ཕྱར་ཞིང་༔ འདོ་
བ་རླུང་ཤུགས་དགུ་འཚུབས་སོགས་ལ་བཞོན་ནས་དགྲ་ལག་འདྲེས་བྱུང་བསཿ མྱུར་བ་
འདན་རྒྱལ་དཔའ་བོ་ཐོག་རྒོད་དང་༔ བཙན་རྒོད་དྲག་དམར་ཤན་རྒོད་གཉིས་ནས་ནམ་
མཁའི་ལྷ་ལམ་ཡངས་པར་གཡུ་འབྲུག་འཇིགས་སྒྲ་སྒྲོག་ཅིང་རྔམ་པར་རྒྱུག་པ་ལྟར་ཐག་
ཐོགས་མེད་པར་རལ་གྲི་ཕྱར་ཞིང་གཤིན་རྗེའི་ལས་མཁན་རྣམས་དགྲ་ལ་རྒྱུག་པ་ལྟར་
བདུད་དམག་རྣམས་ཀྱི་ནང་དེར་འདྲེས་ཤིང་དམར་ནག་རཀྟའི་མཚོ་ནས་དཔལ་ལྡན་རྒྱལ་
མོ་བཞེངས་འདྲ་ཤིན་ཏུ་རྔམ་ཞིང་གླུ་ལེན་སོགས་མ་ཁོམ་པར་རལ་ཁ་བཀྱེས་པསཿ དེ་
མཉམ་དཔུང་གནོན༔ འཇང་གཡུ་ལྷ་ཐོག་རྒོད་རབ་རྒྱལ་དང་༔ གདུང་མ་བཞི་དཔོན་རྒྱལ་
སྟག་རོང་མི་བཙན་ཁྲོ་ཐུང་དབང་གི་རྒྱལ་པོ་གཉིས་ཐོག་མདའ་ཆད་པ་ལྟར་ཟི་ར་དམར་
འཚུབས་ འཚུབསཿ མགྱོགས་ པ་ གནའ་ག ཡག་རྒོད་ཆུང་དང་༔ སེང་ ཆེན་ རྩལ་ གཤོག་
གཉིས་ཀྱི་གོང་དེར་མྱུར་བར་བཞུགས་ནས་གྲི་གློག་མེ་ལྕེ་འབར་བ་དང་༔ ནམ་མཁའ་སྐྱ་
རེངས་གཉིས་བཏོན་ཅིང་རལ་ཁ་བཀྱེས་པས་དམག་བཅུ་ཙམ་མ་རྨོས་པའི་ལོ་ཏོག་སྐྱེ་
155



གླིང་རྗེ་གེ་སར་རྒྱལ་པོའི་སྒྲུང་རུ་ཏྲའི་འཕུལ་རྫོང་།
བྲེག་པ་བཞིན་ཁྲག་དམར་ཡུར་ཆུ་འཐེན་ཞིང་དམར་བསད་བཏང་༔ ཨོཾ་མ་ཎི་པདྨེ་ཧཱུཾ་ཧཱི
དེ་མཉམ་ལ་བྱང་ཨ་སྟག་རབ་ཏུ་འཁྱིལ་པའི་ཀླུ་གདོལ་ནག་འདྲ་འབར་བའི་དྲག་མོ་ཌཀྐི་མ་
དང༌༔ དགའ་བ་བདེ་བའི་ཆོས་སྐྱོང་མ་ཧཱ་ཀ་ལ་དབང་བེར་ནག་པོ་ཅན་གཉིས་གཟའ་སྒྲ་
གཅན་འགྱེལ་གདོང་འབར་བ་བར་སྣང་རླུང་ནག་སྤུ་གྲི་རེག་གཅོད་ལ་བཞོན་ནས་རྒྱུག་པ་
ལྟར་ཚམ་ཚོམ་མེད་པར་དགྲ་དཔུང་འཐུག་ཆེ་བའི་དཀྱིལ་དུ་མཆོང་ཞིང་ཆུ་སྲིན་གདུག་
པས་མགོ་བཞི་རྡོ་རྗེ་རྒྱ་གྲམ་ནས་མཐའ་ཡས་རྒྱ་མཚོ་དཀྲུགས་པ་ལྟར་རལ་གྲི་ནམ་མཁའ་
རྒྱལ་པོ་དང་༔ ཧ་ལ་དུག་རལ་བཅས་ནམ་མཁའ་ལ་ཕྱར་ཞིང་སྡང་མིག་རབ་ཏུ་བགྲད་ཅིང་
རལ་ཁ་འགྲན་པས་དཔའ་བོ་གཏང་མ་རྒྱུག་ལམ་མི་དམར་རྟ་དམར་འཕྲུ་དམར་ཅན་ལ་བཅུ་
ཙམ་བསད༔ ཨོཾ་མ་ཎི་པདྨེ་ཧཱུྃ ཧི དེ་ནས་སྤྲུལ་པའི་ལྷ་ཡི་དམག་ཚོགས་ཡེ་ཤེས་སྤྱན་
ལྡན་རྣམས་ཀྱིས་ལོ་ཐོག་སྟེང་ཆུ་འཁྱགས་སེར་བ་ཕོག་པ་ལྟར་འུར་ཆོམ་ཡི་སྒྲ་དང་བཅས་ཏེ་
བདུད་བློན་རྣམས་དཔའ་ངར་ལུས་ཤེད་བཅོམ་ནས་མི་རྟ་བཅུ་གསུམ་ཙམ་བསད་ཅིང་རྔམ་
པ་ལག་རིང་དེ་ཡི་སྟེང་ལ་ཐེའུ་རང་གི་འགར་ཚང་ཕ་བོང་ལ་ཕོག་པ་ལྟར་གྲི་རུབ་བྱས་པས་
ཁོ་མགྱོགས་པ་རླུང་ནག་དགུ་འཚུབས་དང་དབང་རྒ་ཕྲལ་ལ་ཁད་མྱུར་བར་ས་ལ་ལྷུང་རན་
བྱུང་བས་ཨ་བསྲེ་འབར་བ་སྤུན་དགུས་སྡོང་གྲོགས་བྱས་པའི་ཁོ་ཕྱིར་བྲོས་པས་གཡུ་ལྷ་
འབར་བའི་ཐོག་རྒོད་ལ་གྲི་ལན་གཅིག་བཏབ་པས་གོ་མ་བཅད༔ ལས་དམག་བདུན་ཅུ་པོ་
དེ་མགོ་བཏགས་བྱས་ནས་བདུད་བློན་ནག་པོ་རྔམ་པ་ལག་རིང་དེ་ཕྱིར་ཤོར༔ དེ་ཡི་རྗེས་ལ་
གླིང་དཔའ་བརྟུལ་རྣམས་ཤ་ཁྱིས་རི་བོང་དེད་པ་ལྟར་རྒྱུག་ཀྱང་རྗེས་མ་ཟིན༔ གླིང་རྒྱལ་
བློན་རྣམས་ཀྱིས་གྲྭ་གསུམ་ན་ཐང་བར་མ་ནས་བདུད་དམག་བརྒྱ་ཙམ་མཚོན་འོག་དང་མགོ་
འབུལ་ཞུས་པའི་སརྒསྟེ་ཉི་ཤུ་རྩ་ལྔ་པའོ༔ གརྨསརྒྱ་རྒྱ༔
156



གླིང་རྗེ་གེ་སར་རྒྱལ་པོའི་སྒྲུང་རུ་ཏྲའི་འཕྲུལ་རྫོང་
།
སརྒཉི་ཤུ་རྩ་དྲུག་པ༔ བདུད་རྒྱལ་བློན་རྣམས་བསྟན་
པའི་བྱུས་ཡག་ཉེས་གྲོས་ལ་འཆམས་ཤིང་བློན་ཆེན་
རྔམ་པ་ལག་རིང་གི་སོར་མོ་ཆད་པ་ཤོར་བ༔
དེ་བས་བདུད་བློན་རྔམ་པ་ལག་རིང་དེས་ངོ་ཚའི་ཁྲེལ་མ་བཟོད་བཞིན་བདུད་
ཡུལ་མུན་གླིང་ནག་པོར་ཨ་ཁྱུང་གི་ཕོ་བྲང་གླུ་བདུད་འདུ་བའི་བ་གམ་དེར་མྱུར་བར་
སོང་ནས་ཞུ་དར་སྔོན་པོ་ལེ་ཚེ་དགུ་ལྡན་དེ་བདུད་རྒྱལ་ཨ་ཁྱུང་ཀེ་རུ་མདུན་དེར་བཞག་
ནས་དམག་ཉེས་སོང་ལུགས་དང་༔ ལར་གླིང་དང་གཡུལ་བཀྱེས་ཚུལ་སོགས་གླུ་འདི་
དགའ་འཁྱིལ་གཡུང་དྲུང་རི་མོར་དྲངས་ཏེ་ཕུལ་ལོ༔
ཨ་བསྲེ་འབར་བ་རྩལ་དུ་ཏྲི་ན་གྷ་ཤུ་ལ་ར་ཙ་ཡ་སིདྡྷི་ཧཱུྃ༔ གླུ་ཨ་ལ་
ཐབས་ཤེས་སྲིད་པའི་གླུ ཐ་ལ་ཡེ་སྨོན་རྒྱལ་པོའི་གླུ ཡང་ཐ་གཡུང་
དྲུང་བོན་གྱི་གླུ༔ དེ་རིང་རྒྱལ་མཆོག་རིན་པོ་ཆེ༔ ཨ་ཁྱུང་མི་ཁྱུང་སྙན་
ལ་འབུལ༔ ཐུགས་ཞི་བའི་ངང་ལ་ཚུར་གསོན་དང་༔ རྫུན་མིན་ཞུ་བ་
ཚིག་གསུམ་ཡོད༔ ཁར་སང་ཉི་མའི་སྔ་དྲོ་ལ༔ ལས་དམག་བརྒྱ་དང་
བཅས་པ་ཡིས༔ བདུད་མཚོ་གྲྭ་གསུམ་གཡས་ཟུར་ལ༔ ཨ་ཆེན་ན་བའི་
འགྱིང་ ཁུག་ནས༔ པདྨ་གཡང་འཁྱིལ་ དགའ་ ཚལ་ ནསཿ དམག་ སྒར་
བབས་དང་མཉམ་པོ་ལ༔ གླིང་དམག་ཁ་བ་འཚུབས་འཚུབས་ཀྱིས༔
157



གླིང་རྗེ་གེ་སར་རྒྱལ་པོའི་སྒྲུང་རུ་ཏྲའི་འཕྲུལ་རྫོང་།
འཕྲུ་དམར་མེ་ལྕེ་མཆེད་མཆེད་རེད༔ ཤན་རྒོད་མེ་རིའི་ལས་དམག་རེད
འཆི་བདག་གཤིན་རྗེའི་ཕོ་ཉ་འདྲ༔ མི་སྔོན་རྟ་སྔོན་མཚོ་ལྟར་འབབཿ
འཕྲུ་སྔོན་ཆར་རྒྱུན་འབབ་འབབ་རེདཿ ཨ་སྟག་འཁྱིལ་པའི་གླུ་མོ་ཡི༔
ལས་དམག་ཡིན་པའི་ཚོད་ཅིག་རེད༔ ཀླུ་རྒྱལ་དྲག་པོའི་འཕྲུལ་དམག་
འདྲ༔ ཡང་ རྗེས་ མི་དཀར་རྟ་དཀར་ ལ༔ སེར་ཆེན་ དྲག་པོ་ འབེབས་
འབེབས་རེད༔ འཕྲུ་དཀར་ལྷོ་སྤྲིན་མཆེད་མཆེད་རེད༔ བརྒྱ་བྱིན་དྲག་
པོའི་ དམག་ དཔུང་ དེ༔ ལྷ་ མིན་ སྟེང་ དུ་ ཆས་ འདྲ་ འགི ཇོ་ རུ་ ལས་
དམག་ འདྲ་ དོ་བསམ༔ ཡང་ གཅིག་ མི་ མཐིང་ རྟ་ ཡང་ མཐིང་༔ ལས་
དམག་ སྟོང་ དང་ བཅས་ པ་ དེ༔ སྒྲ་གཅན་ གནམ་ ལ་ རྒྱུ་ བ་ འདྲ༔ དྲག་
ཤུལ་ཐོག་མདའ་འཕེན་འཕེན་རེད༔ སྟག་རོང་དཔོན་པོ་ཁྲོ་ཐུང་རེད
ཡང་རྗེས་མི་ནག་རྟ་ནག་ཅན༔ རལ་པ་དམར་ནག་ཉི་ལེ་ ཁྲོ་གཏུམ་
བཙན་རྒོད་རྒྱུག་པ་འདྲ༔ ལས་དམག་ལྔ་བརྒྱ་ལྷག་ཙམ་སྣང་༔ དགའ་
བདེ་ཆོས་སྐྱོང་བེར་ནག་རེརཿ ཡང་གཅིག་མི་དཀར་རྟ་ཡང་དཀར༔ བུ་
ཡུག་འཚུབས་བཞིན་ཀི་བསྲོ་སྒྲོགས༔ རབ་དགོད་གཡུལ་ངོར་འཇུག་པ་
འདྲ༔ ལས་དམག་ལྔ་བཅུ་ཙམ་ཞིག་གདའ གཡུ་ལྷ་ཐོག་རྒྱལ་ཡིན་པ་
འདྲ༔ ཡང་ རྗེས་མི་སྔོན་རྟ་སྔོ་ཅན༔ འཁོར་ གཡོགས་ ཧྲག་བཏུས་བརྒྱ་
ལྷག་ཙམཿ གློག་འོད་ས་ལ་མཆེད་ འདྲ་ འགི ལས་མཁན་གཤིན་
158



གླིང་རྗེ་གེ་སར་རྒྱལ་པོའི་སྒྲུང་རུ་ཏྲའི་འཕྲུལ་རྫོང་།
ཡུལ་ འགྲིམས་པ་འདྲ༔ འདན་ མ་ ཐོག་ རྒོད་ ཡིན་ པ་ འདྲ༔ དཔའ་ ལ་
གཤིན་རྗེའི་སྐྱེས་བུ་རེད༔ དཔུང་ལ་ཆུ་ཁའི་བྱེ་མ་རེད ང་འཁོར་ཧྲག་
བཏུས་བདུད་དམག་གིསཿ དགྲ་ཚད་པ་ ཇ་ཡུན་གསུམ་ལ་ཚད༔ འཆི་
བདག་གཤིན་རྗེ་ཁྲོས་འདྲ་བྱས༔ སྡར་མ་ཝ་བྲོས་ཕར་ལ་ཞོག༔ དང་པོ་
ཉག་ཕྲན་མདའ་ཁ་ཚད༔ རམ་ནག་སེར་བའི་བརྡུང་འདྲ་བྱས༔ བར་དུ་
ཁྲ་རིས་མདུང་ཁ་འགྲན༔ ཤ་ལ་སྦྲང་བུ་འཚུབས་ འདྲ་ བྱསཿ ཐ་མར་
རལ་གྲི་ངར་ལ་བསྡུརཿ ཕོ་ལ་རྒོད་ཞན་འདྲ་འདུག་སྟེ༔ ལྷ་ལ་ཐུགས་
རྗེ་ ཆེ་ ཆུང་ འགི མཚོན་ ཕར་ གཡུག་ ཆུ་ ལ་ གཡུགས་ པ་ འདྲ༔ ཚུར་
གཡུག་ཡུང་སྐེ་ཕྲལ་ཕྲལ་རེད༔ དེ་བས་ཅི་བྱ་བྲལ་བའི་ཕྱིརཿ དམག་ཉི་
ཤུ་ གསུམ་ ཙམ་ མཚོན་ ལ་ཤོར༔ དེ་ འཕྲོས་ ལས་དམག་བརྒྱད་ཅུ་དེ༔
ཚང་ མ་ གླིང་ གིས་ བཅོམ་ ནས་ ཐལ༔ ང་ རང་ ཁེར་ བྲོས་ མ་ བྱས་ ཏེ༔
དམག་སྟོང་ཕྲག་མང་པོའི་ཡ་བོ་དེ༔ མི་གཅིག་གིས་བཟུང་བས་མི་ཟིན་
དུ༔ དེ་བས་རང་གནས་ལོག་དགོས་བྱུང་༔ ད་འདི་བཞིན་སྡོད་ཐབས་
ག་ལ་ཡོད༔ ཐེའུ་རང་དཀར་ནག་ཁྲ་གསུམ་ལ༔ གང་དྲག་ཞུ་བ་འབུལ་
རྒྱུ་དང་༔ མ་ཟད་གསུང་དང་བྱིན་ལྡན་སོགསཿ མདའ་མཚོན་ཆར་ལྟར་
ཕབ་གྱུར་ཀྱང་ མི་གནོད་པ་ཡི་སྲུང་བ་ གཏོར་ཟློག་དབང་ཕྱུག་
རབ་བརྔམས་དེ༔ ད་ལྟ་གླིང་ལ་འཕེན་རྒྱུ་དང་༔ གཞི་ཕྱུ་དུང་གི་ཀ་་
159



གླིང་རྗེ་གེ་སར་རྒྱལ་པོའི་སྒྲུང་རུ་ཏྲའི་འཕྲུལ་རྫོང་།
བ་ དེ༔ བརྟན་ དང་ མི་ བརྟན་ ཞུ་ རྒྱུ་ དགོས ད་ བློ་ཆེན་ གཡོ་འགོ་མ་
བསྐོར་ན༔ དགྲ་ འཛིང་ པས་ རང་ མགོ་ རང་ གིས་ བཅག དེ་ ཨེ་རེད་
རྒྱལ་བློན་བཀའ་གྲོས་མཛོད༔ གླུ་འཁྲུལ་པ་སོང་ན་མཐོལ་ལོ་བཤགས༔
ངག་འཁྱལ་པ་སོང་ན་བཟོད་པ་གསོལ༔ ཨོཾ་མ་ཏྲི་མུ་ཡེ་ས་ལེ་འདུ༔
ཞེས་ཟེར་ནས་ཡི་མུག་གིས་གླུ་ཞུས་དེ་ལྟར་ཕུལ་བས་བདུད་རྒྱལ་ཨ་ཁྱུང་ཀེ་རུ་
དང་༔ མི་ཁྱུང་རུ་ཏྲ་གཙོས་དེར་ཡོད་ཚང་མསཿ ཁྱོད་ལ་དཔའ་མེད༔ དགྲ་ཕར་འགྲོ་
དུས་མགོ་ཚུར་ཉེས་པ་མི་སྲིད་པ་གཅིག་རེད་ཟེར་ནས་འཕྱ་སྨོད་དང་ཚིག་ངན་གིས་སྙིང་
མི་ནོན་ཙམ་དུ་གྱུར་པ་བྱུང་ཞིང་༔ ཉེས་ཆད་སོར་མོ་གཅིག་བཅད་དེ་མེ་ལ་བསྲེགས
བདུད་རྒྱལ་བློན་རྣམས་བསྟན་པའི་བྱུས་ཡག་ཉེས་གྲོས་ལ་འཚམས་ཤིང་བློན་ཆེན་རྔམ་
པ་ལག་རིང་གི་སོར་མོ་ཆད་པ་ཤོར་བའི་སརྒསྟེ་ཉི་ཤུ་རྩ་དྲུག་པའོ༔ རྨསརྒྱརྒྱག
160



གླིང་རྗེ་གེ་སར་རྒྱལ་པོའི་སྒྲུང་རུ་ཏྲའི་འཕྲུལ་རྫོང༌།
སརྒཉི་ཤུ་རྩ་བདུན་པཿ གླིང་པ་འོད་གསལ་ལྷ་དམག་
རྣམས་དང་དགའ་ཁྲོ་ནས་གཏོར་ཟོར་དབབ་
ཅིང་རུ་ཏྲའི་འཕྲུལ་མཁར་གཏོར་བ།
དེ་ནས་དེ་མཉམ་ལ་བདུད་རྒྱལ་ཨ་ཁྱུང་དང་མི་ཁྱུང་གཉིས་ཀྱིས་གསེར་གྱི་དོང་
རྩེ་ལྔ་བཅུ་རེ་ལག་ཏུ་ཐོགས་ཏེ་དར་དཀར་སེར་དམར་ལྗང་དཔག་མེད་དང་བཅས་པའི་
སྣ་དྲངས་ཏེ༔ བདུད་ནག་པོའི་བླ་མ་ཐེའུ་རང་དཀར་ནག་ཁྲ་གསུམ་ལ་གསུང་བ་དང་
དགོངས་བརྟག་ཞུས་པས༔ བླ་མ་གསུམ་ནས་ད་ལོ་བྱུས་ཉེས་པ་ང་རྒྱུ་དང་མོ་བརྟག་
སོགས་ཁར་སྔོན་བས་ཞན་པསཿ ད་ནི་ངེད་རྣམ་གསུམ་ནས་གཏོར་ཟློག་དབང་ཕྱུག་
རབ་རྔམ་ད་ལྟ་འཕེན་རན་ཡོད་པས་འདིས་ཕས་རྒོལ་ཇོ་རུ་འཁོར་བཅས་ཡུ་མེད་ཐུབ་
ཨེ་ཡོང་༔ འདིས་མ་ཐུབ་ན་ད་ལན་བྱེད་རྒྱུ་མེད་ངེས་ལག་པས་གོ་གྱོན་མཚོན་ཐོགས་
གྱིས་དང་རིམ་གྱིས་གང་དགོས་བལྟས་པས་ཆོག་ཟེར་ནས་ཞལ་ངོ་ནག་སང་ངེ་༔ ཁྲག་
གི་ཆར་པ་སི་ལི་ལི་འབབ་ཅིང་མི་ཁྲག་གིས་དམར་གསུར་དཔག་མེད་བཏང་ཞིང་༔ ལྷ་
སྲིན་སྡེ་བརྒྱད༔ ཨ་བསྲེ་འབར་བ་སྤུན་དགུ༔ བསྲོ་གདོང་རྔམ་པ་མཆེད་བཞི༔ ཟངས་
ཀྱི་སྐྱེས་བུ་མཆེད་གསུམ༔ བདུད་བཙན་ཀླུ་གསུམ་མུ་སྟེགས་ནག་པོའི་ཁྱབ་འཇུག་གུ་
ལོང་༔ ཨུ་མ་ཡབ་ཡུམ་རྣམས་ལ་གཏོར་མ་བསྔོས་པས་མི་དང་མིར་ལབ་པ་བཞིན༔
མངོན་སུམ་འཇིགས་པའི་གད་མོ་དང་བཅས་ཏེ་དཀྱིལ་འཁོར་གྱི་གྲལ་ལ་འཁོད་ཅིང་༔
མེ་དཔུང་དམར་ནག་གི་ཟི་ར་དམར་སྒ་ར་ར་ཚག་སྒྲ་དང་བཅས་ཏེ་དྲག་ཏུ་རྔམ་པ༔ སྲུང་
མ་རྣམས་ཀྱིས་ཕྱག་མཚན་མ་ངེས་པ་ཐོགས་ཤིང་ཤ་ཁྲག་རྣམས་གསོལ་ཏེ་གྲལ་ལ་
161



གླིང་རྗེ་གེ་སར་རྒྱལ་པོའི་སྒྲུང་རུ་ཏྲའི་འཕྲུལ་རྫོང་།
འཁོད་པས་དེ་མ་ཐག་ཏུ་ལྷ་གུ་ལོང་ཁྱབ་འཇུག་ཆེན་པོས་འཇིགས་ཟིལ་མི་བཟོད་པ་སྣ་
ནས་རླུང་ནག་སྤུ་གྲི་རེག་གཅོད་འཇིག་རྟེན་ཁྱབ་ཅིང་འུར་སྒྲས་འཛམ་གླིང་འདར་ཤིག་
ཤིག ཁ ་ ནས་ མཛེ་ ནད་ མེ་ དབལ་ ཙི་ ཙི་ ཛཱ་ ལ་ ནག་ པོ་ བཏང་ ས་ ནད་
ཀྱིས་ན་བུན་འཚུབས་པ༔ ཡན་ལག་ལྔ་ལས་མེད་དཔུང་འབར་ཞིང་འཁོད་པ༔ དེ་བཞིན་
དུ་ཨ་བསྲེ་འབར་བ་སྤུན་དགུ༔ ཟངས་ཁྲབ་དང་ཟངས་རྨོག་འཁོར་གསུམ་ཡོངས་སུ་
བསྐོན་ཞིང་རླུང་ནག་འཚུབས་མ་ལ་བཞོན་ཏེ་ཟི་ར་དམར་འཚུབས་འཚུབས༔ བཀའ་
སྲུང་རྣམས་ཐམས་ཅད་རང་རང་གི་འཁོར་དང་བཅས་ཏེ་འཛམ་གླིང་འགུལ་འགུལ་ཡམ་
ཡོམ་ཤིག་ཤིག༔ ཕྲིན་ ལས་ ངས་ སྒྲུབས་ དང་ཁོས་སྒྲུབས་ངང་ནས་ འཁོད༔ དེ་ ནས་
བདུད་རྒྱལ་བློན་རྣམས་ཀྱང་ཧ་ལས་ཏེ་ཕྱག་གུམ་གུམ་བཙལ་ཞིང་སོ་སོའི་རེ་སྨོན་ལ་
གསོལ་བ་བཏབ་ཅིང་གསུང་བ་ཞུས་ནས་ལས་སྐལ་དམག་བཀོད་ལྟར་བསྡད་ནས་ཡོད་
སྐབས་དེར༔ གླིང་ཚོ་དྲུག་ལྷ་སྡེ་ཕྱུག་མོ་འོད་གསལ་འཕྲུལ་གྱིས་ལྷ་དམག་རྣམས་རི་
གཟར་གྱི་རྩེ་ནས་རྦབ་རྒོད་འདྲིལ་བའམ༔ དུག་མཚོ་ནས་དུག་གདོང་ཁྱབ་པ་ལག་རིང་
ལས་ལ་རྒྱུག་པ་ལྟར་རམ༔ རི་རབ་རྒྱལ་པོའི་བང་རིམ་བར་མ་ནས་སྡེ་བརྒྱད་ལྟོ་འཕྱེ་
འབར་བ༔ སྟོན་གྱི་ལོ་འབྲས་སྟེང་ན་ཐོག་སེར་རླུང་ནག་འཚུབས་མའི་ནང་ལ་གཡུ་
འབྲུག་ལ་བཞོན་ཏེ་རྒྱུག་པ་ལྟར་ཀི་བསྲོ་ཡིས་འཇིགས་སྒྲ་སྒྲོག་ཅིང་ས་གཞི་འདར་ཤིག་
ཤིག༔ མདའ་སྒྲ་འབྲུག་སྟོང་ལྡིར་བ་ལྟར་དུར་ཞིང་༔ གཞུ་སྒྲ་སེང་གེའི་མགྲིན་གླུ་ལྟར་
རྡོལ་བ༔ ལྕགས་ཀྱི་སེར་བ་འབབ་ཅིང་༔ འཚུབས་མས་འཛམ་གླིང་མུན་ལྟར་རུབ་པ༔
ཡི་དམ་དྲག་པོའི་དབལ་ནས་གནམ་ལྕགས་ཀྱིས་སྐྱི་མདངས་དུས་མཚམས་ལས་འདས་
པ་འཕེན་པ༔ བླ་མ་དྲག་ཁྲོས་ནག་པོའི་ལྷ་ཚོགས་འབྲུག་ལ་ཆིབས་ཤིང་གློག་འོད་
གནམ་ས་སྦྲེལ་ཞིང་ས་གཞི་རི་ལུང་དམར་ནག་ཡ་ང་བ་ཆུ་བྲན་རྣམས་ཁྲག་ཏུ་རྡོལ་ཞིང་
རི་རབ་ངུར་བའི་སྒྲ་གཡོ་བ༔ མཁའ་འགྲོ་མ་ཚོགས་སྤྲིན་ནག་རབ་ཏུ་འཚུབས་པའི་
162



གླིང་རྗེ་གེ་སར་རྒྱལ་པོའི་སྒྲུང་རུ་ཏྲའི་འཕྲུལ་རྫོང་།
བར་སྣང་མུན་ནག་དགུ་རིམ་གྱི་ཕོ་བྲང་ལ་གནས་ཞིང་༔ གྲི་གུག་འབར་བ་ལ་ནད་
མཚོན་མཐུ་དུག་གི་ཟོར་རྫས་རྫ་ ལྟར་རབ་ཏུ་ཉིལ་བ༔ ཆོས་སྐྱོང་འགྱེལ་གདོང་ཧྭ་ལ་
འབར་བ་དབུ་དགུ་རྔམ་པའི༔ ཟངས་ཁ་ལྕགས་ཀྱི་མཆུ་སྡེར་གནམ་ས་ཙམ་དུ་བགྲད་
ཅིང་གཡུང་དྲུང་འབར་བའི་སྟེང་ལ་འགྱིང་ཞིང་གནམ་གཡོ་ས་འཁྲུགས་གནམ་ལྕགས་
ཨུགས་མོའི་ཐོག་མདའ་འཕེན་ཞིང་སྡེ་བརྒྱད་དྲེགས་པ་ཅན་རྣམས་ཕོ་ཉར་འགྱེད་ནས་
འཇིགས་པའི་གད་རྒྱང་ནམ་མཁའི་ཕ་རོལ་སྒྲོགས་པ༔ དཔལ་མགོན་དམག་ཚོགས་བྱེ་
བའི་རྣམ་འཕྲུལ་གཡོ་ཞིང་༔ ཡུལ་སྐྱོང་གཞི་བདག་ཕོ་མོ་དྲག་རྩལ་སྟོབས་དང་ལྡན་པ་
རྣམས་འུར་འུར་ཤིག་ཤིག་སྤྲིན་ནག་འཚུབས་མའི་གུར་ཁང་ནས་རྔམ་སྟབས་སུ་རྒྱུག་
ཅིང་རླུང་ནག་རབ་ཏུ་འཚུབས་ཤིང་སོད་སོད་རྒྱོབ་རྒྱོབ་ཀི་ཀི་བསྭོ་བསྭོ་ཟེར་ནས་ནམ་
མཁའ་ རིམ་ པ་ གསུམ་ གྱི་བར༔ ལྷ་མིན་སྣང་བ་འཕྲོག་ཅིང་མགལ་ཚང་བཅའ་ཞིང་
བདུད་མཁར་ལ་ཐོག་སེར་གྱི་འཕྲུལ་འཁོར་དྲག་ཏུ་བསྐོར་བའི་ཁམས་གསུམ་གཡོ་ཞིང་
སྲིད་གསུམ་ཁྲག་ལྟར་འཁྲུགས་པ༔ དེ་མཉམ་ལ་རྨུ་བདུད་དྲག་པོའི་ཁྲོ་མཁར་ཕྱོགས་མོ་
དགུ་སྦྲེལ་དེ་ཡི་ཤར་གྱི་ལྟག་མགོ་ལ༔ གླིང་གིས་ལྷ་སྒར་དྲག་པོ་བབས་ནས་སྤྲུལ་པའི་
ལྷ་ཡི་དམག་ཚོགས་རྣམས་དྲག་པོ་འབར་བའི་ཁྲོ་གཏུམ་དུས་མཐའི་ཁུགས་ཀྱི་ས་དང་
ལྷུན་པོ་བཅས་པ་བསྲེགས་པ་བཞིན་མེ་རི་དང་མེ་དཔུང་ཁ་དོག་ལྔ་ལྡན་གྱི་གུར་ཁང་
འཁྲིགས་པའི་ཀློང་ནས་མཚོན་ཆའི་འཁོར་ལོ་བསྐོར་ཞིང་ཤར་ལྷོ་ནུབ་བྱང་གི་སྒོ་ཆེན་
རྣམས་ལ་ཤར་རྒྱག་སྐྱེན་པོའི་མདའ་འཕང་བ་བཞིན་མཆོངས་པས༔ བདུད་རྒྱལ་བློན་
རྣམས་ཀྱི་ཕོ་བྲང་དེརཿ བཞོ་མ་མཁས་པས་འོ་ཤང་དཀྲོགས་པ་ལྟར་དཀྲུགས་ པས་
མདའ་མཚོན་གྱིས་ཆར་ཕབ་ནས་ཟིང་ཟིང་ལོང་ལོང་སྐབས་སུ རྔམ་པ་ལག་རིང་དང་༔
དམར་ནག་མེ་འབརཿ དྲག་པོ་མིག་དམར༔ དངོས་མེད་སྟོབས་རྗེ་རྣམས་ཀྱིས་བདུད་
དམག་དཔག་མེད་བསྐོར་ཏེ་ཙན་དན་འཐུག་པོའི་ཚལ་ནས༔ སྟག་མོ་མཆོངས་པ་
f63



གླིང་རྗེ་གེ་སར་རྒྱལ་པོའི་སྒྲུང་རུ་ཏྲའི་འཕྲུལ་རྫོང་།
ལྟར་དཔའ་ངར་བའི་ཚུལ་གྱིས་མཆོངས་ཤིང་རལ་ཁ་འགྲན་ནས་དཔེར་ན་རིམ་དགུ་ས་
ཡི་སྟེང་ན་འཆི་བདག་གཤིན་རྗེའི་གྲོང་ཁྱེར་ནས་ལས་མཁན་རྣམས་ཀྱིས་གསོད་གཅོད་
བྱས་པ་ལྟརཿ ཕར་དེད་ཚུར་དེད་གཡུལ་འཁྲུགས་དྲག་ཏུ་བཀྱེས་ཤིང་༔ སྟག་རོང་མི་
བཙན་ གདོང་ གི་ ཁྲོ་ཐུང་ དབང་ གིས་ ཁྲག་འཐུང་དགྲ་འདུལ་རྩལ་དང་༔ དགའ་ ཡི་
བདེ་བའི་ཆོས་སྐྱོང་བེར་ནག་པོ་མ་ཧཱ་ཀ་ལ་གཉིས་ནས་བེར་ནག་མེ་རི་དགུ་ཕྲུགས་དང་
ཞྭ་ནག་གནམ་ལྕགས་འབར་བའི་རྩེ་ལ་དར་ནག་གི་འཕྲུ་བཙུགས་ཏེ་ཕུར་ཐུན་གཏོར་
ཟོར་རྣམས་ཕྱག་ཏུ་བསྣམས་ཏེ༔ དམོད་བཅོལ་དྲག་བསྐུལ་གྱིས་མགུར་འདི་མགྲིན་
གཅིག་ཏུ་སྟོང་གསུམ་འགུགས་བསྒྲལ་ལ་དྲངས་ཏེ་གསུངས་སོ༔
བཛྲ་ཀྲོ་དྷ་ཧྱ་གྷཾ་ཝཱ་ཀི་ལ་ཡ་ཧཱུྃ་ཕཊ༔ ཨོཾ་སྭ་བྷ་ཝ་སོགས་ནས་སྟོང་
པའི་ངང་ལས་མདུན་གྱི་དམར་གཏོར་དྲག་པོ་ཟུར་གསུམ་པ་ཕྱི་གཏོར་
མའི་དབྱིབས་ལ་ནང་གཤིན་རྗེ་འཆར་ཀ་དམར་ནག་དབུ་གསུམ་ཕྱག་
དྲུག་པ་གཅེར་བུ་རལ་པ་དམར་སེར་མེ་དཔུང་འབར་བའི་དབུས་ན་
གར་དགུའི་རྣམ་རོལ་ཅན་དུ་གྱུརཿ བཛྲ་ཀྲོ་དྷ་ཡ་མན་ཏ་ཀ་ཧཱུྃ་ཕཊ༔
ཞེས་བརྗོད་པས་ཕྱི་སྣོད་གཤིན་རྗེའི་གྲོང་ཁྱེར་ལྕགས་ཁང་ནག་པོ་ཟུར་
གསུམ་མེ་དབལ་འཕྲོ་བར་གྱུརཿ བྷཾ་ཙཀྲ་མཎྜལ་ལ་ཧཱུྃ ནང་བཅུད་སྐྱེ་
འགྲོ་སྣང་ཡུལ་གྱི་བཀོད་པ་ཐམས་ཅད་གཤིན་རྗེ་ཨ་ཝ་གླང་མགོ་སྤྲུལ་
པའི་ལས་མཁན་མཁའ་ཁྱབ་ཀྱི་འཁོར་ལོས་སད་པར་གྱུར༔ བཛྲ་ས་ཕ་
ར་ཎ་ཁཾ་སྭཱ་ཧཱ བདག་མདུན་དབང་དྲག་གཤིན་རྗེ་འཆར་ཀ་ནག༔
164



གླིང་རྗེ་གེ་སར་རྒྱལ་པོའི་སྒྲུང་རུ་ཏྲའི་འཕྲུལ་རྫོང་།
ལྕགས་མཁར་ནག་པོ་ཟུར་གསུམ་འབར་བ་ནསཿ ལས་མཁན་འབུམ་
གྱི་འཁོར་གྱིས་བསྐོར༔ ཕྱག་ན་གཤིན་རྗེའི་དབྱུག་ཐོ་བསྣམས༔ སྟོང་
གསུམ་ཟ་བའི་མཐུ་བོ་ཆེ ཤངས་ནས་རེག་གཅོད་རླུང་ནག་འཚུབས༔
ཞལ་ནས་མཐོང་དུག་མུན་ ལྟར་ འཐིབསཿ སྐུ་ལས་མེ་དཔུང་ ཁམས་
གསུམ་ཁྱབ༔ འདིར་བྱོན་ཤ་ཁྲག་བརྒྱན་གཏོར་བཞེསཿ བདུད་སྡེ་ལས་
ངན་རྡུལ་ཕྲན་བཟློགས༔ རིམ་དགུ་ས་འོག་མུན་འཐིབ་ནསཿ ལྕགས་
སྡིག་མགོ་དགུ་ཧ་ལ་འབར༔ གནམ་ས་འགྲེ་ལྡོག་ལྟོ་འཕྱེ་ཅན༔ འཁོར་
དུ་ས་བདག་ཀླུ་གཉན་བསྐོརཿ སློག་པ་མཛེ་རིམས་མུན་ལྟར་གཏིབས༔
འདིར་ བྱོན་ཤ་ ཁྲག་ བརྒྱན་ གཏོར་བཞེསཿ གཏོར་མ་འདི་དང་ རུ་ཏྲ་
གཉིས མཉམ་དུ་བཞེས་ ལ་མངོན་སྤྱོད་མཛོད༔ ནམ་མཁའ་ རིམ་པ་
དགུ་ ཡི་ སྟེང་༔ ཨུ་ མ་ བསྣོལ་ བའི་ ཆོས་ འབྱུང་ ནས༔ གནམ་ལྕགས་
འབར་ བའི་ གུར་ ཁོང་ ནས༔ སྲིད་ པའི་ ཀྭིང༌ ཀཱང་ དབུ་ དགུ་ པཿ ཕྱག་
མཚན་དུག་ཐུན་ཕུར་བུ་བསྒྲིལ༔ འཁོར་དུ་ལྷ་སྲིན་སྡེ་བརྒྱད་འགྱེད༔
ནམ་མཁའ་གཡོ་ཞིང་ ས་གཞི་འཁྲུགསཿ འདིར་བྱོན་དམར་གཏོར་རྩེ་
ལ་བཞུགསཿ ད་ལྟ་ རུ་ཏྲའི་སྲོག་སྙིང་ཕྱུང་༔ བར་སྣང་སྟོང་པའི་ད་ལ་
ནསཿ རླུང་སྤུ་གྲི་རེག་གཅོད་གུར་ཁང་ནང་ མེ་ཆུ་འཁྲུགས་པའི་དྲག་
མཁར་ནས༔ རབ་ཁྲོས་ ཁྱབ་འཇུག་ རཱ་ཧུ་ལ༔ དབུ་དགུ་ལྟེ་བ་སྲིན་
.
.
165



གླིང་རྗེ་གེ་སར་རྒྱལ་པོའི་སྒྲུང་རུ་ཏྲའི་འཕྲུལ་རྫོང་།
ཞལ་ རྔམཿ ཕྱག་ མཚན་ མདའ་ གཞུ་ རྒྱལ་ མཚན་ ཞགསཿ འཁོར་ དུ་
བཙན་འགོང་རྨུ་ཐེ་བྲང་༔ སྟོང་གསུམ་སྤྲུལ་པའི་དམག་དཔུང་འགྱེད༔
ཁམས་གསུམ་ཟ་ཞིང་གླིང་བཞིར་རྒྱུག འདིར་བྱོན་དམར་ གྱི་མཆོད་
གཏོར་བཞེས༔ རུ་ཏྲའི་གནས་ཁང་གཞོབ་འཐུལ་ཐོངས༔ མགོ་ལ་ཐོག་
མདའ་ སྐར་ ལྟར་ འཁྲུགས༔ ལུས་ ལ་ མཚོན་ གྱི་ ཆར་ པ་ ཕོབས༔ རྣམ་
ཤེས་མར་མེད་ད་སོད་ཅིག༔ གང་བཅོལ་དྲག་པོའི་ཕྲིན་ལས་མཛོད༔
རི་ རབ་བང་ རིམ་ བར་ མ་ ནསཿ ཆེ་བཙན་ སྲོག་བདག་སྡེ་ལ་འབར༔
འཁོར་དུ་མ་མོ་འབུམ་གྱིས་བསྐོརཿ ཕྱག་མཚན་སྤུ་གྲི་འབར་ཐོད་ཁྲག
དབུ་ གསུམ་ ཕྱག་དྲུག་ འཇིགས་ པའི་ ཉམས༔ གསོད་ ལ་ དགའ་ ཞིང་
གཅོད་ལ་བརྩོན༔ གླིང་ཆེན་བཞི་པོ་ ཡུད་ ཀྱིས་བསྐོར༔ འདིར་ བྱོན་ཤ་
ཁྲག་དམར་མཆོད་བཞེས༔ བདུད་མཁར་ཐལ་བའི་ཕུང་པོར་བཟོས
རི་ རབ་འབར་ བའི་ ཤར་ ཕྱོགས་ནས༔ བདུད་པོ་ ཀོས་ལྕི་བྲང་དཀར་
རྩལ༔ དམར་ནག་ཁྲག་རལ་མཐུར་དུ་འཕྱང་༔ གོས་སུ་བྱ་རྒོད་ཐུལ་པ་
གསོལ༔ སྲིད་གསུམ་ལྷ་འདྲེ་བྲན་དུ་བཀོལཿ རི་རབ་འབར་བའི་ཕུར་
བུ་སྒྲིལཿ འདིར་བྱོན་དམར་གྱི་མཆོད་སྤྲིན་བཞེས༔ བདུད་མཁར་ཐལ་
བ་ རླུང་ ལ་ གཏོརཿ རི་ རབ་ ལྷོ་ ཡིས་ གཡས་ ཟུར་ནསཿ དམར་ ནག་
དབང་ གིས་ དྲག་ མཁར་ནསཿ བདུད་ནག་ ཁ་ ཐུན་ འབར་ བ་ ལ།
166



གླིང་རྗེ་གེ་སར་རྒྱལ་པོའི་སྒྲུང་རུ་ཏྲའི་འཕྲུལ་རྫོང་།
སྲོག་གཅོད་ ཕྲ་མེན་སྟོང་གིས་བསྐོར༔ གནམ་ལྕགས་ འཕྲུལ་ གྱི་ རལ་
གྲིས་བསྐོརཿ འདིར་བྱོན་དམར་གྱི་མཆོད་སྤྲིན་བཞེས༔ བདུད་མཁར་
རྡུལ་ ཕྲན་ཕྱེ་མར་ ཐོངས༔ དབང་ཆེན་འབར་བའི་ས་གཞི་ནསཿ རྩུབ་
འགྱུར་ཚལ་གྱི་རོ་ཐང་ནས༔ སྒྲོལ་གིང་དམར་ནག་ཁྲོས་པའི་ཉམས༔
ཞལ་གདང་ལྕགས་འདྲིལ་མཆེ་བ་རྔམ༔ ཞགས་ནག་རླུང་འཛིན་ཀླད་ལ་
བསྐོར༔ འཁོར་དུ་དུར་བདག་འབུམ་གྱིས་བསྐོརཿ སྲིད་པའི་རླུང་ནག་
འཚུབས་མ་ཆིབས༔ འདིར་བྱོན་ཤ་ཁྲག་ཆང་སྐྱེམས་ བཞེས༔ རུ་ཏྲའི་
འཕྲུལ་མཁར་མིང་མེད་ཐོངསཿ བསིལ་བ་ཚལ་དང་ཧ་ཧ་དགོད༔ དལ་
ལུང་དྲག་པོའི་དུར་ཁྲོད་ནསཿ མ་ཧཱ་ཀ་ལ་ཁྲོས་པའི་སྐུ༔ འཁོར་དུ་ལས་
བྱེད་དྲེགས་སྡེ་བརྒྱད༔ གཟའ་བཙན་རྒྱུ་སྐར་གྲངས་མེད་བསྐོར༔ བཱིང་
དང་ གྲི་གུག་འབར་བ་བསྣམསཿ འདིར་བྱོན་དམར་གྱི་གཏོར་མཆོད་
བཞེས༔ རུ་ཏྲའི་ དྲག་ མཁར་ ཡུ་ མེད་ ཐོངས༔ དམར་ ནག་ ཁྲག་ མཚོ་
འཁྲུགས་ཀློང་ནས༔ ཌཱཀྐི་དྲག་མོ་རེ་མ་ཏི༔ འཁོར་དུ་ཤ་ཟ་སྟོང་གིས་
བསྐོརཿ དྲེལ་རྟ་ལ་ཆིབས་ འཛམ་ གླིང་ཉུལ༔ གྲི་གུག་ནལ་ ཐོད་རྔམ་
སྟབས་འཛིན༔ འདིར་བྱོན་དམར་གྱི་གཏོར་མ་བཞེསཿ བསྟན་དགྲ་རུ་
ཏྲའི་ཕུང་མཁར་གཏོརཿ གཞན་ཡང་དགྲ་བླ་ཝེར་མ་དང་ ཡུལ་གྱི་ཟོ་
དོར་གཉེན་པོ་རྣམས༔ འདིར་བྱོན་དམར་གྱི་མཆོད་གཏོར་བཞེས༔
167



གླིང་རྗེ་གེ་སར་རྒྱལ་པོའི་སྒྲུང་རུ་ཏྲའི་འཕྲུལ་རྫོང་།
གཏོར་ཟོར་དྲག་པོའི་ཕྲིན་ལས་སྒྲུབས༔ མ་ར་ཡ་རུ་ཏྲའི་འཕྲུལ་མཁར
ཕྱེ་མ་ཕྱེ་མ༔ རྡུལ་ཕྲན་རྡུལ་ཕྲན༔ ཚལ་པ་ཚལ་པ༔ ཡ་མནྟ་ཀ་ཀྲོ་ཏི་ཤྭ་
རི་ཧ་ལ་ཧ་ལ་མགལ་མེ་མགལ་མེ་ཧྲི་ཁྲོ་ཏྲིག་ཎོ་ཀ་ཏྲི་ཧེ་ལེ་ཁྱུང་ཁྱུང་༔
རྦད་རྦད་སོད་སོད༔ རུ་ཏྲའི་བླ་ལ་ཨ་མུ་ཀ་དུ་ཏྲི་མྱག་མྱག མྱོག་མྱོག་ཛ་
ཎིར་ཁ་ཏྲ་ཨཱ་ཨི་ཀེ་ཏྲི་ཤ་ལ་ཛ་ཛ༔ ན་ག་དུ་ཏྲི་ཤུ་ལ་ཨ་ཡ་མ་དུ་རུ་ཙ་ཤ་
ན་རུས་ལ་ཡ༔ མ་ཧཱ་ཀ་ལ་རེ་མ་ཏི་རོ་རུ་ཀྵེ་ཏྲ་ས་མ་བྷུ་ཏ་ནི་སྙིང་ལ་ཡ༔
རྒྱུག་ རྒྱུག་འུར་འུར༔ ཤིག་ཤིག་རུ་ཏྲའི་མཁར ལ་ རཾ་རཾ་ཡཾ་ཡཾ་གུལ་
གུལ༔
གསུངས་ཤིང་དམར་གཏོར་དེ་རུ་ཏྲའི་འཕྲུལ་མཁར་རྨུ་བདུད་ཀུན་འཐིབས་དྲག་
པོའི་ལྟག་འགོ་དེ་ཡི་སྟེང་ལ་འཕངས་པསཿ གཏོར་མའི་རྩེ་ནས་ཡེ་ཤེས་ཀྱི་རང་འོད་ཚ་
ལ་ རྩུབ་པ༔ དམར་ལ་ཡ་ང་བ་འཇིག་རྟེན་མ་ལུས་པ་ཁྱབ་ཅིང་༔ ས་གཞི་འདར་ཤིག་
ཤིག༔ རི་ རབ་འགུལ་ ལྡེག་ ལྡེག༔ ནམ་མཁའ་ལྕགས་བསྲེགས་ཀྱི་འཁོར་ལོ་རྩིབས་
སྟོང་དམར་ནག་རབ་ཏུ་འབར་བ་ཉི་ཟླ་གཉིས་མེ་ཆུ་དྲག་ཏུ་འཐབ་ཅིང་རྒྱུ་སྐར་རྣམས་
ཐང་ལ་ཧྲ་ལ་ལ་སེར་ཆེན་ལྟར་འབེབས་ཅིང་རླུང་སྤུ་གྲི་རེག་གཅོད་འོག་གཞི་རྡོ་རྗེ་རྒྱ་
གྲམ་དང་སྡང་ཞིང་འཇིག་རྟེན་ཡམ་ཡོམ་ཤིག་ཤིག་རང་འཐག་བསྐོར་བའམ འཁོར་
ལོ་ལྟར་འཁོར་བས་ནམ་མཁའི་གཟའ་ཆེན་འགྱེལ་གདོང་ཧ་ལ་འབར་བ་གཙོས་བསྟན་
སྲུང་རྣམས་ཀྱི་མཐུ་ནུས་རབ་ཏུ་རྔམ་པས་སྟོང་གསུམ་དམག་གིས་བཀང་ནས་ཕོ་བྲང་
སྟེང་དེར་རྒྱུག་ཅིང་ཐོག་སྐར་མདའ་ལྟར་ཕབ་པས༔ ཕོ་བྲང་དེ་ཡི་འོག་བརྩེགས་དགུ་མ་
གཏོགས་ལྷག་མེད་དུ་གཏོར་ཞིང་དཔའ་རྟགས་ཀྱིས་རྒྱལ་རྔ་བརྡུང་༔ དེ་ནས་ཐེའུ་
168



གླིང་རྗེ་གེ་སར་རྒྱལ་པོའི་སྒྲུང་རུ་ཏྲའི་འཕྲུལ་རྫོང་།
རང་དཀར་ནག་ཁྲ་གསུམ་གྱིས་གཏོར་བཟློག་དབང་ཕྱུག་རབ་རྔམ་དེ་འཕང་བྱུང་བས་
ས་གཞི་ལན་དགུ་འགུལ་ཞིང་མེ་བོང་བ་ཙམ་གཅིག་གིས་ནང་ནས་མཚོན་ཆའི་ཆར་ཕབ་
བྱུང་བས༔ ཁྲོ་ཐུང་དབང་གི་རྒྱལ་པོས༔ བར་སྣང་སྟོང་པའི་དཀྱིལ་དུ་སྐྱིལ་ཀྲུང་བཅའ་
ཞིང་སྡིགས་མཛུབ་ཀྱི་རྩེ་ནས་སྤྲུལ་པའི་ཁྱུང་རིགས་ལྔ་སྤྲོས་པས་ཏྲེ་ཏྲིག་གིས་སྒྲ་དང་
བཅས་ཏེ་གཤོག་གདོང་ སྒྲིགས་པས་གནོད་འཚེ་མ་བྱུང་ངོ་༔ གླིང་པ་འོད་གསལ་ལྷ་
དམག་རྣམས་དང་དགའ་ཁྲོ་ནས་གཏོར་ཟོར་དབབ་ཅིང་རུ་ཏྲའི་འཕྲུལ་མཁར་གཏོར་
བའི་སརྒསྟེ་ཉི་ཤུ་རྩ་བདུན་པའོ༔ བརྨསརྒྱ་རྒྱ༔
169



གླིང་རྗེ་གེ་སར་རྒྱལ་པོའི་སྒྲུང་རུ་ཏྲའི་འཕྲུལ་རྫོང་།
སརྒཉི་ཤུ་རྩ་བརྒྱད་པ བདུད་ཀྱི་ལས་དམག་
དཔུང་བཅས་གླིང་ནས་བཅོམ་པ༔
དེ་ནས་གཤིན་རྗེའི་ལས་དམག་ཀྭིང་ཀཱང་དམར་ནག་བཅས་དངོས་སུ་གཟུགས་
བསྟན་ཅིང་མེ་ཟོར་གློག་ལྟར་འཁྱུགས་ཅིང་ཐེའུ་རང་དཀར་ནག་ཁྲ་གསུམ་གྱི་སྟེང་དེར་
དམར་ས་ར་དྲག་པོའི་སེར་སྤྲིན་གཡོ་བ་ལྟར་བྱོན་པས༔ ཐེའུ་རང་རྣམས་རིམ་དགུའི་ས་
འོག་ཨཱ་བསྲེའི་གྲོང་ཁྱེར་ཕྱིན་ནས་མ་བསམཿ དེ་མ་ཐག་ཏུ་བདུད་ཨ་ཁྱུང་ཀེ་རུ་དང་༔
མི་ཁྱུང་རུ་ཏྲ་གཉིས༔ བློན་ཆེན་རྔམ་པ་ལག་རིང་༔ དྲག་པོ་ མིག་དམར༔ དངོས་མེད་
སྟོབས་ རྗེ༔ དགྲ་བོ་ཐོག་ འབེབས༔ རབ་ གཏུམ་ ངོ་ ནག བཅས་ ཤ་ ཟ་ ཉིས་བརྒྱས་
བསྐོར་ཏེ་སྤྱང་ཕོ་ཐང་གིས་ལུག་ཁྱུ་དེད་པ་བཞིན་ཁ་ནས་མཐོང་དུག་གི་ཟེར་མ་ན་བུན་
ལྟར་འཚུབ་ཅིང་ལུས་ནས་གཤིན་དྲི་འབའ་ལེ་གོ་ཁྲབ་དགུ་ཕྲུགས་ཀྱི་སྟེང་དུག་སྦྲུལ་ཧ་
ལ་ནག་པོའི་གོས་གྱོན་ཞིང་རྨོག་མོ་འཕྲུལ་གྱི་གནམ་ལྕགས་འབར་བའི་རྩེར་དུག་སྦྲུལ་
དམར་ནག་གིས་འཕྲུ་བཙུགས་ཤིང་བར་སྣང་གི་སྤྲིན་དང་དར་འཕྲུ་འདྲེས་ནས༔ རལ་
གྲི་དུག་ནག་རབ་འབར་དེ་ནམ་མཁའ་ལ་ཕྱར་ཞིང་མཆོངས་ནས༔ མི་ཁྱུང་གིས་གླིང་
སྒར་ཁྲག་ལྟར་དཀྲུགས་ཀྱང་དགའ་འདན་གཉིས་ནས་མདའ་གྲི་གང་ཟིན་གྱིས་གདོང་
བཀག་ཅིང་ རལ་ཁ་འགྲན དེ་ནས་ཨ་ཁྱུང་ཀེ་རུསཿ ཀླུ་བདུད་དྲག་དམག་ལ་ཆས་
པའམ་ལྷ་སྲིན་སྡེ་བརྒྱད་སེར་བའི་སྣ་འདྲེན་ལ་ཆས་པ་ལྟར་འཇིགས་ཟིལ་བཟོད་པར་
དཀའ་བའི་ཚུལ་གྱིས་གོ་ཁྲབ་དམར་ནག་དགུ་ཕྲུགས་སུ་གྱོན་ཞིང་རླུང་ནག་རབ་ཏུ་
འཚུབས་པ་ཞིག་གི་ནང་ནས་ལས་མཁན་ལྟར་མཆོངས་ཤིང་རུ་ཏྲའི་ཤན་གྲི་སྟོང་གསུམ་
170



ཡམ
གླིང་རྗེ་གེ་སར་རྒྱལ་པོའི་སྒྲུང་རུ་ཏྲའི་འཕྲུལ་རྫོང་།
འདེབས་ཤེས་དེ༔ ནམ་མཁར་ལ་ཕྱར་ཞིང་རྒྱལ་མཆོག་ནོར་བུ་དགྲ་འདུལ་རྩལ་གྱི་
མདུན་དུ་རྒྱུག་ཅིང་༔ གྲི་སྐོར་ལིང་ལིང་དཔུང་གནོན༔ སྲས་དགྲ་འདུལ་དཔའ་བོ་དེས་
རལ་གྲི་གུ་ལོང་འབར་བ་ལག་ཏུ་ཐོགས་ཤིང་སྒྲ་གཅན་གནམ་ལ་རྒྱུག་པ་ལྟར་མཆོངས་
ཤིང་མཆན་ཁེབ་ཤ་ཟ་བརྒྱ་ ཕྲག་ཙམ་གྱིས་བསྐོར་ཏེ༔ རལ་ཁ་བཀྱེས་པའི་ཕན་ཚུན་
ཕམ་རྒྱལ་མ་བྱུང་ཐོག སྟག་རོང་དཔོན་བཙན་ཨ་ཁྲོ་གཡུལ་ལས་རྣམ་རྒྱལ་དང་༔
དགའ་བདེ་དབང་བེར་འབར་བ་གཉིས་ནས་གདོང་བཀག་ཅིང་གླུ་ལེན་སོགས་ཅི་ཡང་
མ་ཁོམ་པར་ལྷ་དང་ལྷ་མ་ཡིན་འཐབ་པ་ལྟར་རབ་ཏུ་འཁྲུགས་པསཿ གཡུ་ལྷ་ཐོག་ལས་
རྣམ་རྒྱལ་དང་༔ ཨ་སྟག་དམར་ནག་རབ་ཏུ་འཁྱིལ་པའི་དྲག་མོ་ཤ་ཟ་ཀླུ་མོ་དེ་གཉིས་
ནས་མདའ་གྲི་གང་ཟིན་གིས་ངང་ནས་འཁྲུགས་པས་དཔུང་གནོན་ལ་སྤྲུལ་པའི་ལས་
དམག་རྣམས་རབ་ཏུ་འབར་བའི་རལ་གྲི་ཐོགས་ཤིང་རྔམ་སྟབས་འཇིགས་ཟིལ་བཟོད་
དཀའ་བའི་ངང་དེར་གཡུལ་འཁྲུགས་པསཿ ཕར་ཚུར་ཤི་རྨས་ཆེས་མ་བྱུང་ཞིང་མཐར་
སྲས་དགྲ་འདུལ་དཔའ་བོ་དེ་ ཁྲོ་ཐུང་རྒྱལ་པོ་དགྲ་འདུལ་རྩལ་གྱིས་བཟུང་ནས་ཕྱི་
བཀྱིག་འབྱུང་བཞི་འདོར་ལེན༔ ནང་ བཀྱིག་དབུགས་ཀྱིས་འདོར་ལེན་བྱེད་བཞིན་
བསྡོམས་ནས་སྡིགས་མོ་བྱེད་ཅིང་གཟིམ་གུར་དགྲ་ བླ་ཁྱུང་ཆེན་གྱི་སྒོར་གུར་ཀ་ར་
ལ་བཏགསཿ སེང་ཆེན་ དགྲ་འདུལ་ རྩལ་ གྱིསཿ བློན་ཆེན་ རྔམ་ པ་ ལག་ རིང༔ དམར་
ནག་མེ་འབར༔ དྲག་པོ་མིག་ དམར༔ དངོས་མེད་སྟོབས་ རྗེ༔ དགྲ་བོ་ཐོག་འབེབས༔
བཅས་བཟུང་བར་ཆས་ནས་སྤྲུལ་པའི་དམག་ཚོགས་རྣམས་ཀྱིས་དཔུང་གྲོགས་བྱས་
ནས་མ་ཐོག་པར་བྱ་ཁྲ་ཧོར་པས་བྱིའུ་ཕྲུག་གཟུང་བ་ལྟར་བཟུང་ཞིང་༔ འབྲི་དགའ་
བདེས་རུ་ཏྲའི་ཆུང་མ་གླུ་མོ་འོད་འབར༔ ཡུམ་བདུད་བཟའ་རྒན་མོ༔ ཡབ་བདུད་ རྗེ་
འབར་བ༔ སྲིན་མོ་ཁྲག་མིག་མ་བཅས་ཞལ་ལྟ་མ་དཔལ་འབར་སྒྲོན་གཙོས་བདུན་དང་༔
གཡོགས་གུང་རྗེ་གཙོས་མི་བཅུ་བདུན་དང་བཅས་པ་བདུད་ལུང་ཀོ་བ་བྲག་གི་མར་
_171



གླིང་རྗེ་གེ་སར་རྒྱལ་པོའི་སྒྲུང་རུ་ཏྲའི་འཕྲུལ་རྫོང་།
ཤམ་དེར་ཤོར་བས་རྗེས་གཅོད་པས་དཔུང་གནོན་ཁྲོ་ཐུང་ རྒྱལ་ པོ་ བྱོན་ནས་ རྫུ་
འཕྲུལ་གྱིས་ཨ་ཁྱུང་མི་ཁྱུང་དངོས་རེད་སྙམ་པ་ཞིག་སྤྲུལ་པས་དེར་མི་ཁྱུང་གི་ཆུང་
མ་ཀླུ་འོད་འབར་མ་རྒྱུག་ནས་བྱུང་བས་ཨ་ཁྲོས་རིག་ལྡན་མཛེས་འཛུམ་ལྷ་ཡི་བུ་མོ་
འདྲ༔ སྨིན་ལེགས་བཅུ་དྲུག་ལང་ཚོ་དར་ལ་བབས༔ དཀར་གསལ་སྟོན་ཟླ་གསལ་
བས་ དོ་ ཟླ་ མིན༔ ཁྱོད་ ནི་ སྔོན་བསགས་ སྟོབས་ ཀྱིས་ འདི་ རུ་ ལྷག༔ དགའ་ བའི་
གྲོགས་པོ་ནམ་ཡང་མི་འབྲལ་མེད༔ བདུད་གྲོགས་བོར་ནས་ལྷ་གྲོགས་ང་འདྲ་ཐོབ༔
ཨེ་མ་ངོ་མཚར་དཔལ་གྱི་ལྟད་མོ་མཚརཿ གསུངས་ནས་སྤྲུལ་པ་བཤིག་པས་མོ་
རབ་ཏུ་སྐྲག་ཅིང་ལུས་ཆུ་ཤིང་ལྟར་འདར་ཞིང་ ཀྱི་ཧུད་ཟེར་ནས་མཆི་མ་ལོ་ཟིལ་
ལྟར་དཀྲུག་ཅིང་འདུག་པསཿ ཨ་ཁུས་ད་ཁྱོད་རང་སྐྲག་མི་དགོས་ང་རང་བཙན་པོ་
སྟག་ རོང་ དཔོན་ དང༌ ཐུག་ པསཿ བཙན་ དང༌ འགྲོགས་ ན་ ཁེབསཿ ཕྱུག་ དང་
འགྲོགས་ན་སྣུམ་ཟེར་བ་ལྟར་ཁྱེད་གསོད་བཅུག་རེ་སྟག་ལ་མེ་འབར་གསུངས་པས་
མོ་ཡིད་ཆེས་བཞིན་བདུད་བཟའ་རྒན་མོ་བཅས་ ཨ་ ཁྲོས་ ཁྲིད་ནས་ཡར་ ཕྱགས་
ཕེབསཿ དགའ་ བདེས་གཡོགས་རྣམས་ ཁྲིད་ ཅིང་ བྱུང་ ངོ་༔ བདུད་ཀྱི་ལས་དམག་
དཔུང་བཅས་གླིང་ནས་བཅོམ་པའི་སརྒསྟེ་ཉི་ཤུ་རྩ་བརྒྱད་པའོ༔ གམ།རྒྱ་རྒྱ༔
172



གླིང་རྗེ་གེ་སར་རྒྱལ་པོའི་སྒྲུང་རུ་ཏྲའི་འཕྲུལ་རྫོང་།
སརྒཉི་ཤུ་རྩ་དགུ་པཿ རྒྱལ་མཆོག་གི་ཐུགས་རྗེས་ཕྱོགས་བཞིར་བྲོས་
མ་ཤོར་ནས་དཔའ་ཐུལ་དྲུག་དང་བཅས་པས་སྤྱང་མོ་འདུར་
བའི་རྗེས་ལ་རྔོན་པས་བསྐོར་བ་བཞིན་ལེགས་
པར་ཨ་ལོང་ལྟར་བསྐོར་བ༔
དེ་ནས་གླིང་པ་རྣམས་ཀྱིས་རུ་ཏྲ་འཁོར་བཅས་ཀྱི་མངའ་རིས་རྒྱུ་ནོར་ལོངས་
སྤྱོད་དང་བཅས་པ་མངའ་འོག་ཏུ་བསྡུས་ནས་རྒྱུ་ནོར་ཆ་ཚང་སྔོན་གྱི་ལུང་བསྟན་ལྟར་
བྱུར་རུའི་རྒྱལ་མོ་ལག་ཡ༔ གསེར་གྱི་ཕ་ཝོང་གྲུ་བཞི ནོར་བུ་ཏིརྱ་ཀཿ ཀེ་ཀེ་རུ༔ སྤོས་
སུ་དང་རྡོ་ཡི་སྙིང་པོ༔ ཤེལ་སྒང་སྔོན་པོ་སྟོང་༔ གུ་ལོང་གི་གཏེར་ཟོག་ནོར་བུ་ཆ་བརྒྱད༔
གསེར་གྱི་ཉི་མ་རང་ཤར༔ དུང་གི་ཟླ་བ་རྒྱལ་མཚན༔ གཟི་རྒོད་སྡིག་པ་མགོ་དགུ༔ མུ་
མན་ལྕོག་ག་འཕུར་ཤེས བྱུ་རུའི་བྱ་ ཕོ་ཟུག་ཤེསཿ གཡུ་རྒོད་སྦལ་པ་མགོ་དགུ རྒྱ་
མཚོའི་ལྷུ་བ༔ ས་ལེ་མི་རྒོད་དཔུང་པ༔ རིན་ཆེན་རྡོ་རྗེ་འབར་བ༔ དབང་སྔོན་ཧ་རི་ཡཀྵ༔
སྟག་ཤ་དྷེ་ཝཱ༔ གཡུ་ཡི་གཡུང་དྲུང་དགུ་བརྩེགས༔ མི་ནུབ་གསེར་གྱི་རྒྱལ་མཚན མི་
ཤིགས་བྱུ་རུའི་གསེར་མཁར༔ ཧ་རི་བྱ་ཁྱུང་འབར་བ ཀེ་ཤ་རུ་པའི་གསེར་ གསེར་
ནག་འཁོར་ལོ་འབར་བ༔ ཕ་ལམ་རྡོ་ རྗེ་རེག་གཅོདཿ དུང་ གཞུ་རིན་ཆེན་རྡོ་རྗེ༔ དུང་
མདའ་ ཐར་པ་རྒྱལ་མཚན༔ གདུགས་ཆེན་འཛམ་གླིང་ཀུན་ཁྱབ༔ བླ་བྲེ་ཀུན་དགའ་
འོད་འབར༔ ཡོལ་བ་རིན་ཆེན་དགུ་བརྩེགསཿ གསེར་ནག་ཁྲི་ཆེན་འོད་ལྡན༔ མུ་ཏིག་
ཆུན་འཕྱང་མཛེས་པ༔ གཟི་སྨུག་དབང་གི་སྒམ་ཆུང་༔ སྟག་ལ་རྡོ་ཡིས་མཆོད་རྟེན༔ ཨ་
བསྲེ་བིཌཱུརྭ་རང་བྱོན༔ བསྲེ་གདོང་ཧ་ རི་འབར་བ བོན་གཤེན་གནམ་གྱི་ཀ་བ
བ
173



གླིང་རྗེ་གེ་སར་རྒྱལ་པོའི་སྒྲུང་རུ་ཏྲའི་འཕྲུལ་རྫོང་། །
མུ་སྟེགས་ནག་པོའི་འཕྲུལ་ཞགས༔ དབང་ཕྱུག་གཟི་ཡི་རང་བྱུང་༔ ཨུ་མའི་གསེར་རྡོར་
འོད་ལྡན༔ ཡིད་བཞིན་དབང་གིས་རྒྱལ་མཚན༔ འདོད་དགུ་འཇོ་བའི་དགོས་བུམ རྟ་
སྔོན་གཡུ་བྱ་འཕུར་ཤེས༔ དུང་གི་ཁྱི་མོ་དཀར་ཆུང་༔ གཞན་ཡང་ནོར་བུའི་རིགས་བྱེ་བ་
མང་པོ༔ བདུད་ཀྱི་རྒེ་ནོར་བསམ་བརྗོད་བྲལ་བ༔ ངོས་ཟིན་པ་དང་མ་ཟིན་པ་མང་པོ་
འདུག་པས༔ དེ་དག་སོ་སོར་ཁ་བྱང་གཏི་ཀའི་ཟབ་སྒྲོམ་དང་བཅས་པ༔ སེང་ཁྲོ་འདན་
བདེ་བཞི་ནས་རྟེན་འབྲེལ་སྣ་འཛིན་ཀླུ་འོད་འབར་མ་བཟང་ཆོས་དུ་མས་སྤྲས་ཏེ་མདའ་
དར་ཐོགས་ཤིང་ཕྲེང་གི་ཟབ་སྒྲོམ་སྨུག་པོ་ཕྱེས་ཏེ་ནོར་བུའི་གསང་མཛོད་འདས་འོངས་དུ་
འབྱུང་དཀའ་བ་དེ་དག་དར་ལིང་འདྲ་མིན་གྱིས་བཏུམས་ཏེ༔ དེ་དག་སྲུང་བའི་གྲུང་ཐུབ་
ཨ་ཁྲོ་རྡོ་རྗེ་རྒྱལ་མཚན་དང་༔ དགའ་བདེ་གཉིས་ནས་ཁས་བླང་ཞིང་དེ་མཉམ་ལ་རུ་ཏྲ་
གཉིས་ནས་དཔལ་ཟིལ་མ་བཟོད་ནས་ཅི་བྱ་མེད་པར་ཕར་བྲག་སྔོ་ནག་རྡོ་རྗེ་གྱེན་ལ་
ལངས་པ་འདྲ་བ་ཞིག་ལ་དངོས་མེད་ཀྱི་ཐིམ་པས༔ རྒྱལ་མཆོག་གིས་མཁྱེན་ཏེ་བྲག་དེ་ལ་
དཔུང་པས་འཁྱུད་ནས་བསྡམས་པས༔ བྲག་དེ་འདམ་པ་ལྟར་ལན་ཆགས་ཀྱི་ཚུལ་དུ་
བཅིངས་ནས་ཡོད་པསཿ དེར་དཔའ་བརྟུལ་དྲུག་པོ་ཡང་ཉེར་བར་ཕེབས་ནས་ཡར་མར་
གཟིགས་པའི་རུ་ཏྲ་མ་མཐོང་ནས་ཅི་བྱ་མེད་པར་དཔའ་ངར་བའི་ངང་དེར་ཨཾ་གཙིགས་
ཐམས་ཐམས་བྱས་ནས་ཕ་བོང་དེ་བསྐོར་ནས་ཡོད་སྐབས་དེར༔ ཨ་ཁྱུང་མི་ཁྱུང་གཉིས་
ཀ་དངོས་མེད་ཀྱིས་རླུང་ཤུགས་དྲག་ཆེ་བ་ཞིག་ཏུ་གྱུར་ནས་ཕྱོགས་བཞིར་ཕ་བོང་བྱ་ཏ་གླ་
གཡག་ལྟ་བུ་ལ་ཐིམ་པས༔ རྒྱལ་མཆོག་གིས་རྡོ་ལ་ལར་ཕྱག་རྗེསཿ ལ་ལར་གྲུ་རྗེསཿ ལ་
ལར་སྒལ་ཚིགས་ཀྱིས་རྗེས་སོགས་གསལ་པོ་བཏོད་ནས་གབ་པ་མངོན་དུ་ཕུད་ནས་བྱུང་
བསཿ དེ་མཉམ་ལ་རུ་ཏྲ་གཉིས་གཟུགས་མེད་ཡིད་ཀྱི་རྣམ་ཤེས་དེས་རླུང་ལ་བཞོན་ནས
དབང་ཕྱུག་ནག་པོ་དེ་རིང་ངེད་གཉིས་སྐྱིད་སྡུག་ཨེ་གཟིགས་ལགས་ཟེར་བའི་སྒྲ་བྲག་ཆ་
འདྲ་བ་གཅིག་གོ་རྒྱུ་བྱུང་བསཿ དེ་མ་ཐག་ཏུ་རྒྱལ་མཆོག་གིས་མཁྱེན་ཏེ་ཐུགས་ཀ་
174



གླིང་རྗེ་གེ་སར་རྒྱལ་པོའི་སྒྲུང་རུ་ཏྲའི་འཕྲུལ་རྫོང་།
དཔལ་གྱི་བེའུ་ནས་ལྕགས་ཀྱུ་ཞགས་པ་ལྕགས་སྒྲོགས་དྲིལ་བུ་བཅས་ཟེར་མ་རླུང་ལྟར་
ཕྱོགས་བཞིར་འཕྲོས་པས་རུ་ཏྲ་གཉིས་གར་ཡང་འབྲོས་དབང་མེད་ཅིང་གཟུགས་མེད་དེ་
གཉིས་དངོས་གཟུགས་བསྟན་ཅིང་ཅི་བྱ་བྲལ་ནས་སྒྱུ་འཕྲུལ་གང་གིས་ཀྱང་མ་བསྟན་པར་
རྒྱལ་མཆོག་གི་ཐུགས་རྗེས་ཕྱོགས་བཞིར་བྲོས་མ་ཤོར་ནས་དཔའ་ཐུལ་དྲུག་དང་བཅས་
པས་སྤྱང་མོ་འདུར་བའི་རྗེས་ལ་རྔོན་པས་བསྐོར་བ་བཞིན་ལེགས་པར་ཨ་ལོང་ལྟར་
བསྐོར་བའི་སརྒཋསྟེ་ཉི་ཤུ་རྩ་དགུ་པའོ༔ གམསརྒྱ།
175



གླིང་རྗེ་གེ་སར་རྒྱལ་པོའི་སྒྲུང་རུ་ཏྲའི་འཕྲུལ་རྫོང་།
སརྒསུམ་ཅུ་པ༔ ཁྲོ་ཐུང་དབང་གི་རྒྱལ་པོས་རུ་ཏྲ་
གཉིས་ནམ་མཁའ་ནས་ས་ལ་ཕབ་པ༔
དེ་ནས་ནམ་མཁའ་དམར་ནག་འཁྲུགས་པའི་ཀློང་ནས་ལྷ་ཆེན་དབང་ཕྱུག་
ཆེན་པོ་དེ་ཡིས་རྨུ་ཐག་ནག་པོ་རིམ་པ་དགུ་པ་འོད་ཀྱི་ཚུལ་ཅན་ཞིག་དངོས་སུ་བརྐྱངས་
ནས་བྱུང་བས་བདུད་ཨ་ཁྱུང་ཀེ་རུ་དང་༔ མི་ཁྱུང་རུ་ཏྲ་གཉིས་སྐད་ཅིག་གིས་དེ་ལ་
བསྟིམས་ནས་བྱ་གོ་བོ་གསེར་གསེར་གྱི་ཨོག་ཞུ་ཅན་གཅིག་གིས་སྣ་དྲངས་ཏེ་ནམ་
མཁའ་དཔག་ཚད་བཅུ་ ཙམ་འཕགས་ནས་ཤོར་བས༔ ཨོ་རྒྱན་པདྨ་འབྱུང་གནས་ཀྱི་
ཐུགས་ཀ་ནས་འབྱུང་ལྔའི་ཡབ་ཡུམ་ལྔ་ནམ་མཁའ་འཇའ་འོད་ཀྱི་ཀློང་ནས་འཕྲོས་ཏེ་རྨུ་
ཐག་ཡར་ལ་མ་བཏེགས་པའི་གྲོགས་བྱས་ནས་ཡོད་པསཿ ཨ་ཁྲོ་སྟག་རོང་མི་བཙན་
རྒྱལ་པོསཿ ད་དགའ་བདེ་ཁྱེད་རང་འདིར་བཞུགས་གསུངས་ནས༔ རྫུ་འཕྲུལ་ཆེན་པོ་
ཞིག་བྱེད་རྒྱུ་དུས་ལ་བབས་པའི་འགག་གཅིག་རེད་འདུག་བསམས་ནས༔ ངན་སྔགས་
སྤུ་གྲི་རེག་གཅོད་ནག་པོ་ཏི་པ་རྩ་ཀིང་ཀཱང་སྲོག་དམར་མྱུར་ལེན་ལ་བསྙེན་ནས་བླ་
འགུགས་ དམིགས་ རིམ་ གཟིགས་ པས་ བར་ དེར་ རུ་ཏྲ་ གཉིས་ ཅི་ ཆ་ མེད་ པར་ ནག་
འཐོམས་མེ་སོང་བ་ལས༔ ཁྲོ་ཐུང་གིས་མདུན་དེར་ལྕགས་ཧོམ་པ་ཟུར་གསུམ་མེ་རུ་
ཅན་གྱི་ནང་དུག་ཐུན་དང་སྲོག་ལིང་སོགས་བཀོད་ནས་ཕྱག་མཉམ་བཞག་དགོངས་པ་
ལྕོགས་བཞག་གི་ངང་དེར་རཀྟ་དམར་ནག་གི་འཕྲེང་བ་འདྲེན་ཅིང་སྤྱན་དམར་ཇེར་ཇེར་
ནམ་མཁའ་ལ་སྡིགས་མཛུབ་གཟིར་ཞིང་རྟ་སྐད་འཚེར་བའི་ཧཱི་སྒྲ་ལ་དྲངས་ཏེ་དམོད་
བཅོལ་དྲག་བསྐུལ་གྱི་གླུ་འདི་གསུངས་སོ༔
176



གླིང་རྗེ་གེ་སར་རྒྱལ་པོའི་སྒྲུང་རུ་ཏྲའི་འཕྲུལ་རྫོང་།
དབང་དྲག་འབར་བ་རྩལ་ ཀི་ལ་ཡ༔ དབྱིངས་ རིག་གཉིས་མེད་
འོད་ཀློང་ནས དུས་ གསུམ་ རྒྱལ་ བའི་ ཚོགས་རྣམས་ དགོངས༔ བར་
སྣང་སྤྲིན་གྱི་ད་ལ་ནས༔ བླ་མ་ཡི་དམ་མཁའ་འགྲོ་དགོངས༔ ས་གཞི་
ཁྲག་མཚོ་འཁྲུགས་ཀློང་ནས༔ སྲུང་མ་དམ་ཚིག་ཅན་རྣམས་དགོངས༔
དེ་རིང་ཨ་ཁུའི་གྲོགས་ལ་བྱོན༔ ཟངས་མདོག་དཔལ་གྱི་གཞལ་ཡས་
ནས༔ སྲིན་རྒྱལ་ཡཀྵ་ཐོད་ཕྲེང་རྩལ༔ གཏུམ་དྲག་རྔམ་སྟབས་ཤིགས་
སེ་ཤིག༔ འཁོར་དུ་དྲེགས་བྱེད་འབུམ་གྱིས་བསྐོར༔ ཕྱག་ན་དུག་ཐུན་
གཏོར་ཟོར་བསྣམསཿ ཧཱུྃ་ཕཊ་སྒྲ་ཡིས་སྟོང་གསུམ་གཡོ༔ གཏོར་ཟོར་
རུ་ཏྲའི་སྙིང་ལ་རྒྱོབ༔ བསྟན་དགྲ་ཡར་ལ་མ་ཤོར་ཅིག༔ ལྕགས་ཁང་གྲུ་
གསུམ་ རིམ་ དགུ་ ནསཿ འཇམ་ དཔལ་ ཁྲོས་ པའི་ གཤིན་ རྗེ་ གཤེད༔
ཆོས་ ཀྱི་རྒྱལ་པོ་ཆེན་པོ་ལ༔ འཁོར་དུ་ལས་བྱེད་འབུམ་གྱིས་བསྐོར༔
ཡེ་ཤེས་མེ་ཡིས་ སྟོང་ གསུམ་ འགེང་༔ ཕྱག་ན་ཁྲམ་ཤིང་དུག་མཚོན་
བསྣམསཿ དེ་རིང་གླིང་དཀར་གྲོགས་ལ་བྱོན༔ དུག་ཟོར་རུ་ཏྲའི་སྙིང་
ལ་རྒྱབ༔ དམར་ནག་གྲུ་གསུམ་ དབལ་ཀློང་ནསཿ ལོག་འདྲེན་ རྫིས་
པའི་གདན་སྟེང་ནས༔ ཁྲོ་རྒྱལ་རྟ་མགྲིན་ནག་པོ་ལཿ འཁོར་དུ་ རང་
འདྲ་འབུམ་གྱིས་བསྐོརཿ དེ་རིང་གླིང་དཀར་ གྲོགས་ལ་བྱོན༔ ཕྱག་ན་
རལ་གྲི་ཐུན་ཟོར་བསྣམས༔ རུ་ཏྲའི་ཤ་ ཁྲག་རུས་ལ་ཡ༔ ལྕང་ལོ་
177



གླིང་རྗེ་གེ་སར་རྒྱལ་པོའི་སྒྲུང་རུ་ཏྲའི་འཕྲུལ་རྫོང་།
ཅན་ གྱི་གཞལ་ཡས་ནས༔ ས་བདག་ཀླུ་གཉན་བསྣོལ་སྟེང་ནས༔ རབ་
ཁྲོས་འཇིགས་རུང་དྲག་པོའི་སྐུ༔ གསང་བདག་གཏུམ་ཆེན་ཕྱག་རྡོར་ལ
འཁོར་དུ་ལྷ་ཀླུ་གཉན་གྱི་ཚོགས༔ བྱེ་བ་གྲངས་མེད་ཚོགས་ཀྱིས་བསྐོར༔
དེ་རིང་གླིང་དཀར་གྲོགས་ལ་བྱོན༔ རྡོ་རྗེ་ཐུན་ཟོར་མེ་དཔུང་འབརཿ རུ་
དྲའི་སྙིང་ཁྲག་ས་ལ་གཏོརཿ ཆེ་མཆོག་ཡོན་ཏན་ལྷ་ཚོགས་དང་༔ ཕྲིན་
ལས་ ཕུར་ པའི་ ལྷ་ ཚོགས་ དང་ མ་ མོ་ རྗོད་ གཏོང་ ལྷ་ ཚོགས་ དང་༔
འཇིག་རྟེན་མཆོད་བསྟོད་ ལྷ་ཚོགས་དང་༔ དམོད་པ་དྲག་སྔགས་ ལྷ་
ཚོགས་རྣམསཿ དེ་རིང་གླིང་དཀར་གྲོགས་ལ་བྱོན༔ ཕྱག་མཚན་མ་ངེས་
སྣ་ ཚོགས་ ཅན༔ དུག་ མཚོན་ ར་ རྫས་ རྫ་ ལྟར་ ཉིལ༔ དེ་ རིང་ གླིང་
དཀར་གྲོགས་ལ་བྱོན༔ རུ་ཏྲའི་བླ་ཚེ་སྲོག་ལ་ཡ༔ སྙིང་ཁྲག་དམར་པོ་
ས་ལ་གཏོར༔ ཤ་རུས་ཁྲག་གསུམ་ཞལ་དུ་རྔུབས་རྫུབས་རུ་ཏྲ་ཨ་མུ་ཀ་
མ་ར་ཡ་རྦད་རྦད༔
ཟེར་ནས་ཨ་ཁུས་ལིང་རོ་མེར་བསྲེགས་ནས་ཐལ་བ་རླུང་ལ་གཏོར་བས་སྲོག་ཆེན་
མྱུར་ལེན་གྱི་ཚུལ་བླ་ཚེ་སྲོག་གསུམ་འགུགས་ནས་ནམ་མཁའ་ནས་མར་ཕབ་ཅིང་ལྷ་
ཆེན་དབང་ཕྱུག་ཆེན་པོའི་ལྷ་ཚོགས་ཐམས་ཅད་འོད་ཇེ་ཞན་ལ་སོང་ཞིང་༔ ཕྱོགས་བཞི་
ནས་གནམ་ལྕགས་རབ་ཏུ་རྔམ་པ་བཞི་ཕབ་ནས་རྨུ་ཐག་དེ་ལྷག་མེད་གཏོརཿ ཨ་ཁྲོ་
རྒྱལ་པོས་ང་རྟ་མགྲིན་ནག་པོ་ཁམས་གསུམ་རོལ་པའི་དངོས་སྤྲུལ་ལ་མཐུ་ནུས་འདི་
འདྲ་ངོམ་ཡོང་མཚར་ཨེ་ཆེ་འདུག ཁྱོད་ཤན་པ་དཔའ་རྩལ་ཆེ་ཡང་ཕན་ཐོགས་
178



གླིང་རྗེ་གེ་སར་རྒྱལ་པོའི་སྒྲུང་རུ་ཏྲའི་འཕྲུལ་རྫོང་།
མེད་ལེ༔ དགའ་བདེ་མཐུ་རྩལ་ཡོད་ན་ད་ལན་ཡིན་གསུངས་ནས་ལྕགས་ཁང་ཚུར་རུག་
ནས་ཨག་རལ་ལ་རྡོར་མདུད་བྱས་ནས་མི་འཇིག་པའི་ཆས་དུ་མ་གཅིག་བྱས་ནས་ཧོར་
འདུག་གི་ཚུལ་གྱིས་རྐང་བྲོ་ལེང་ངེརཿ རྒྱལ་བློན་རྣམས་མདའ་འཕང་རྩལ་ཡོད་ན་ངོམ༔
བུ་དཔའ་བོ་བསད་ན་དཔའ་དར་ཡོད་ཟེརཿ ཁྲོ་ཐུང་དབང་གིས་རྒྱལ་པོས་རུ་ཏྲ་གཉིས་
ནམ་མཁའ་ནས་ས་ལ་ཕབ་པའི་སརྒསྟེ་སུམ་ཅུ་པའོ༔ གརྨརྒྱ་རྒྱ༔
179



གླིང་རྗེ་གེ་སར་རྒྱལ་པོའི་སྒྲུང་རུ་ཏྲའི་འཕྲུལ་རྫོང་།
--
-
སརྒསུམ་ཅུ་སོ་གཅིག་པ༔ རྒྱལ་མཆོག་གིས་མི་
ཁྱུང་རུ་ཏྲ་བླ་ཚེ་བཀུག་ནས་དཔལ་ཟིལ་
མ་བཟོད་ནས་བྲོས་པར་ཆས་པ༔
དེ་ནས་ཨ་ཁྱུང་ཀེ་རུ་དང་རུ་ཏྲ་གཉིས་མཐུ་ནུས་ཡ་མ་ཟུང་ནས་དངོས་སུ་ས་ལ་
ལྷུང་བྱུང་བས༔ དཔའ་བརྟུལ་ཚང་མས་གླུ་དལ་ལེན་སོགས་མ་ཁོམ་ནས་མདའ་མཚོན་
ཆར་ལྟར་ཕབ་ཀྱང་དངོས་མེད་ནམ་མཁའ་ལ་རྒྱབ་པ་བཞིན་ཅི་ཡང་མ་གནོད༔ དེ་
མཉམ་ལ་མི་ཁྱུང་རུ་ཏྲ་དེ་རྒྱལ་མཆོག་ཡིད་བཞིན་མདུན་དེར་ཤི་ལྕེབས་ལྟ་བུའི་ཁ་ནམ་
མཁའ་ལ་གདངས་ཤིང་༔ ལག་གཉིས་ཀའི་སོར་མོ་རྣམས་ལས་མེ་འུར་འུར་འབར་ཞིང་
མི་ལྤགས་ཀྱི་གཡང་གཞི་དམར་ལ་ཡ་ང་བ་ཁྲག་གི་ཐིགས་པ་འཛག་པ་སྟག་གཟིག་
གཡི་སྤྱང་གི་ཐུལ་པ་ལ་སྦྲུལ་ནག་སྟོང་གི་སྐེད་འཆིང་༔ ལུས་བོངས་དེ་བར་སྣང་གི་སྤྲིན་
དང་ཐུག་རན་པ་གཅིག་བྱས་ནས་རུ་ཏྲའི་ཤན་གྲི་སྟོང་གསུམ་འདེབས་ཤེས་དེ་ནམ་
མཁའ་ལ་ལག་གཡས་པས་ཕྱུར་ཞིང་རྔམ་སྟབས་སུ་རྒྱུག་ཅིང་༔ གཡོན་པ་དེས་སྙིང་རྫ་
རྔ་ ལྟར་ བརྡུང་ཞིང་མིག་ གཉིས་ སླང་ང་ ཙམ་ ཁྲག་ཏུ་ཁོལ་བ༔ ཞེ་སྡང་གིས་ཁོའི་སྐེ་
མགུལ་གའུ་ཞིག་གི་ནང་དབང་ཕྱུག་ཆེན་པོའི་དྲག་སྔགས་སྒྲུབས་སྐོར་བྱིན་ཆུ་དཀར་
ཡོལ་གང་ ཙམ་ཡོད་པ་དེ་མྱུར་བར་འཐུངས་ནས༔ ཡ་ཁོ་རེ་གླིང་ཕྲུག་ཇོ་རུ་ངོ་ནག༔
ཁྱོད་ཨ་ཤ་ཟོས་པའི་དཔུང་ཤེད་དང་༔ ང་མི་ཤ་དམར་ཟན་དཔུང་སྟོབས་གཉིསཿ ཨེ་
འདྲ་དེ་རིང་བལྟ་དང་གསལ༔ ཟེར་ནས་གེ་སར་གྱི་གདོང་བཀག་ཅིང་གླུ་ལེན་དུ་ཉེ་བ་
180



གླིང་རྗེ་གེ་སར་རྒྱལ་པོའི་སྒྲུང་རུ་ཏྲའི་འཕྲུལ་རྫོང༌།
དང་མཉམ་དེར༔ ཨ་ཁྱུང་ཀེ་རུས་གཟའ་རྒོད་ཁྱབ་འཇུག་དམར་ནག་ནམ་མཁའ་ལ་
རྒྱུག་པ་ལྟར་བདུད་ཁྲོ་ནག་པོ་སྟོང་གསུམ་འདེབས་ཤེས་དེ་ལག་གཉིས་ཀྱིས་ཕྱར་ནས་
འདན་མའི་གདོང་བཀག་ཅིང་ཐེ་མ་ཚོམ་པར་མཆོངས་ཤིང་རལ་ཁ་འགྲན་ཅིང་དཔལ་
བརྟུལ་རྣམས་ཉེ་བར་བཅར་ཞིང་མདའ་མཚོན་གྱི་ཆར་ཕབ་ནས་ཟིང་ཟིང་ལོང་ལོང་
བྱས་པས་ཕམ་རྒྱལ་ཆེར་མ་བྱུང་ཞིང་༔ དེ་མཉམ་མི་ཁྱུང་རུ་ཏྲ་དེས་འཇིགས་མེད་སྟག་
མོ་ངུར་སྟངས་ཀྱིས་གླུ་འདི་བླངས་སོ༔
དུ་ཏྲི་ན་ག་ར་ཛ་ཤུ་ཐ་རཿ གླུ་ཨ་ལ་མི་ལེན་བུ་མོའི་གླུ ཐ་ལ་མི་
ཟེར་ བྱིས་ པའི་ གླུ གླུ་ ལེན་ མགྲིན་ པའི་ རྫ་ རྔ་ བརྡུང་༔ ངག་ རྟ་ སྟག་
དམར་ངུར་སྒྲ་བཀུག སེམས་ བྲེལ་བའི་ མི་ ལ་ དཔའ་ སྙིང་མེད༔ དེ་
རིང་ཉི་མ་རིང་པོ་ལ༔ དཔའ་རྩལ་ཤུགས་གང་དགའ་ག་ལེར་བརཿ ས་
འདི་འདྲ་བདུད་རུ་གནས་ས་ནས༔ བདུད་མཚོ་གྲྭ་གསུམ་གཡས་ཟུར་
ནས༔ བདུད་ མཁར་ ཁྲོ་ མོ་ དགུ་ སྦྲེལ་ ནས༔ སྟག་ གཟིག་ ངར་ སྐད་
སྒྲོགས་ས་རེད༔ ལྕགས་ཁྲབ་ལྷང་བྱ་ཤ་ར་ར༔ མི་ལྤགས་གསོན་བཤུས་
བྱེད་ས་ནསཿ དབང་ཕྱུག་ལྷ་ཆེན་མཆོད་གནས་ཡིན༔ སྲིད་གསུམ་ཟ་
བའི་མཐུ་བོ་ཆེ༔ ང་འདྲ་མི་ཁྱུང་རུ་ཏྲ་ཟེར༔ ཁྱོད་ལ་མཐུ་ནུས་ཅི་ཡོད་
ཤེས༔ ང་འདྲ་མེད་ཟེར་ ཁ་ ཕོ་ཅན༔ སྔ་མ་སྐྱེ་འདིའི་གོ་ང་རོལ་ནས
སུམ་ཅུ་རྩ་གསུམ་ལྷ་གནས་ནསཿ ལྷ་བུ་དམ་པ་ཏོག་དཀར་དེས༔ ལྷ་
ཁམས་ ཡོངས་ ལ་ དབང་བསྒྱུར་ ཁ མ་ཏྲཾ་རུ་ཏྲ་སྟོབས་ལྡན་དེས
181



-
-
--
-
-
-
--
-
གླིང་རྗེ་གེ་སར་རྒྱལ་པོའི་སྒྲུང་རུ་ཏྲའི་འཕྲུལ་རྫོང༌།
འཇིག་རྟེན་སྲིད་པའི་འདམ་ལ་འཕང་༔ དགའ་འདུག་བསམ་དང་སྡུག་
འདུག་བསམ༔ དེ་རྗེས་ད་ལྟ་མངལ་སྐྱེ་ལ ཕ་མ་བདུད་དང་སྲིན་ལ་
བྱསཿ ཁྲག་གི་སྒོ་ང་བརྡོལ་བ་ལསཿ ཉི་ཤུ་དགུ་དང་ཐུག་ནས་འདུག
ལོ་བདག་ཞེ་སྡང་སྦྲུལ་གྱིས་ཟིན༔ བླ་གཟའ་དྲག་པོ་མིག་དམར་ཡིན༔
ཁྱོད་དང་ང་གཉིས་འདྲ་ས་མེད༔ སྐྱེ་བའི་ཉིན་དེར་ནམ་མཁའ་འཁྲུགས༔
ཁྲག་གི་ཆར་པ་ཞག་གསུམ་བབསཿ གནམ་ལྕགས་ཐོག་དགུ་ས་ལ་ལྷུང་
རི་ཡི་རྩེ་ནས་རྒྱ་མཚོའི་བརཿ ལན་དགུ་འགུལ་ནས་ཤིགས་སེ་ཤིག
དེ་ རིང་ ཁོ་རེ་ཇོ་རུ་ཉོན༔ ཁྱོད་གླིང་ཕྲུག་སྤྱང་མོ་འགོག་ལ་སྐྱེས༔ རྒྱ་
བཟའ་སྒྲོལ་མས་ གཟུགས་བཞི་རྒྱང་༔ ཕྱི་དབུགས་ནང་ ལ་ དམར་ཆ་
ཤརཿ ཆུང་མ་ལུས་པང་ནས་སྡུག་རྒན་ཁྱོད༔ ཁྱོད་ཀྱི་རྒྱུས་དེ་ང་ལ་ཡོད༔
དེ་རྗེས་སྤང་ཉོབ་གླིང་སྒར་གྱིས༔ ཁྱོད་ལ་བསྲེ་རག་རྫོང་འདྲ་བྱས༔ མ་
ངན་འདྲེ་མོ་མིག་དེ་ལ༔ གོ་ཐལ་གསུམ་གྱི་མཐེབ་མོས་ལྕག༔ དབང་པོ་
མི་ཚང་ཐན་གྱི་རིགསཿ ཁྱོད་སྟག་ཤར་རྣམས་ཀྱིས་མདའ་ཡིས་དེད༔
མོ་སྨན་རྣམས་ཀྱིས་འཕང་དེད་བྱསཿ ས་ནག་ལུང་པའི་མདའ་ལ་རྫོངས༔
ལུས་ལ་གོས་ངན་ཧྲིལ་པོ་བསྐོན༔ མགོ་ལ་བགོ་མོའི་རུ་ཤིང་གཟར༔
རྐང་ལ་རྟ་བཤས་དམར་ལྷམ་གོན༔ འཚོ་ཟས་ཕྱེད་དེ་ཨ་ཤ་ཟ༔ ཕྱེད་དེ་
ལྡུམ་བུའི་རྩ་བ་འཆ༢ ཁོ་རེ་ཇོ་རུ་ཨ་ཀྲད་ཁ འབྲུག་མོས་བྱམས་
182



གླིང་རྗེ་གེ་སར་རྒྱལ་པོའི་སྒྲུང་རུ་ཏྲའི་འཕྲུལ་རྫོང་།
བརྩེས་མ་བསྐྱངས་ན༔ ཁྱོད་ལ་གེ་སར་གྱི་ལ་ཐོགས༔ སྨན་བུ་མོའི་ངོ་
ལ་བལྟ་བལྟ་དེསཿ དཔའ་མེད་ཀྱང་སྟོང་སྒྲ་ཧོབ་ཤེད་ཅན༔ ཉེས་མེད་
ས་ མདོའི་ རྫོང་ ཁག་ དེ༔ བཅོ་ བརྒྱད་ཙམ་ ཞིག་ དམག་ གིས་ བཅོམ༔
ཁྱོད་དགྲ་རྒོད་ཆེ་བ་མ་ཡིན་ཏེ༔ བསྐལ་པ་སྔོན་གྱིས་ལེ་ལན་རེད ང་
བདུད་ཕྲུག་རང་ས་བཟུང་བ་ལཿ ཉེས་མེད་དམག་གིས་རུ་སྣ་འདྲེན
རྫོང་ བཙན་ ས་ ལ་ ཡུ་ མེད་ བྱསཿ བདུད་ བློན་ དྲག་ པོ་ སྟོང་ ཕྲག་ དེ༔
མདང་གི་རྨི་ལམ་བཞིན་དུ་བཟོས ཐེའུ་རང་དཀར་ནག་ཁྲ་གསུམ་དེ༔
ཨ་བསྲེ་འབར་བའི་ཡུལ་ལ་ཕྱིན༔ གཏེར་རྫས་ནོར་བུ་བྱེ་བ་དེ༔ སྤང་
ཕྲུག་འཇབ་རྒན་ཁྱོད་ཀྱིས་སྤྱོད༔ ཡབ་གཅིག་བདུད་རྗེ་འབར་བ་དང་༔
ཡུམ་མཆོག་ཀླུ་འོད་འབར་མ་གཉིསཿ སྲས་གཅིག་དགྲ་འདུལ་དཔའ་
བོ་ གསུམ གཡོགས་ དང་ བཅས་ པ་ ཁྱོད་ ཀྱིས་ བཅོམ༔ ད་ ལྟ་ ཡང་ན་
གླིང་འདྲེ་ཇོརཿ ང་ཡི་འཁོར་གཡོགས་ཁྲིད་ལ་ཤོག༔ ཡང་ན་ཁྱོད་མགོ་
གཏའ་ མ་ དགོསཿ དེ་ མིན་ སྤྱང་ འཁྱམས་ ལས་ དམག་ འདི༔ ཡུ་ མེད་
དམར་བསད་མི་བཏང་རེད༔ དབང་ཕྱུག་འབར་བའི་ཕོ་ཉ་ང་༔ དངོས་
ཡོད་དངོས་མེད་གཉིས་ཀ་ཡིན༔ ལག་ན་བཟུང་བའི་ངར་ཆེན་འདི༔ གུ་
ལོང་ཆེན་པོའི་གཏེར་ཟོག་རེད༔ རི་རབ་ཡིན་ཀྱང་དུམ་བུར་གཏུབས༔
ཉི་ཟླ་ཡིན་ཀྱང་ ཐང་ ལ་ལྷུང་༔ དེ་ རིང་ ལས་ ངན་ ཁྱོད་ལ་བཏབ༔
183



གླིང་རྗེ་གེ་སར་རྒྱལ་པོའི་སྒྲུང་རུ་ཏྲའི་འཕྲུལ་རྫོང་།
མགོ་སྐྱེ་ཡུང་རྡོག་ཁ་ལོ་ལྟར༔ མ་བཟོས་རུ་ཏྲའི་མིང་དེ་བོར༔ མུ་སྟེགས་
བསྟན་པའི་ཟོ་དོར་རྣམས༔ དེ་རིང་སྡོང་གྲོགས་མ་ཞན་གཅིག༔ ཨོཾ་མ་
ཏྲི་མུ་ཡེ་ས་ལེ་འདུ༔
ཟེར་ནས་ཤན་གྲི་ལན་གསུམ་གཡུག་བྱུང་ཡང་ཆུ་ལ་རྒྱབ་པ་བཞིན་ཅི་ཡང་མ་
གནོད༔ དེ་མ་ཐག་ཏུ་གེ་སར་སྐྱེས་བུ་དོན་འགྲུབ་དེ་ཉིད་མི་དཀར་གངས་རི་ལ་ཉི་མ་
ཤར་འདྲ་འདོ་བ་རྐྱང་རྒོད་ཕེར་པོ་དེ་ཡི་གོང་དེར་བུད་ནས་འཁོར་གསུམ་དཔའ་ཆས་
ཡོངས་སུ་རྫོགས་ཤིང་བླ་མ་ཡི་དམ་དཔའ་བོ་མཁའ་འགྲོ་ཆོས་སྐྱོང་དགྲ་བླ་ཝེར་མ་ལྷ་
གླུ་གཉན་གསུམ་གྱི་དམག་ཚོགས་ཀྱིས་བསྐོར་ཏེ་ནམ་མཁའ་འཇའ་འོད་འཁྲིགས་པའི་
ཀློང་ནས་མ་ཧཱ་གུ་རུ་དྲག་པོ་རྩལ་གྱི་ལྷ་ཚོགས་རྣམས་ཀྱིས་སེང་ཆེན་ལ་ཞལ་བསྟན་ཞིང་
སྲུང་སྐྱོབས་ཀྱི་ར་གུར་དཔའ་ཐུལ་རྣམས་ཚུད་ནས༔ རྒྱལ་མཆོག་གི་རྨོག་མོ་ནམ་མཁའ་
ཐོག་སྡུག་གི་ཁྱུང་འཕུ་ཁམས་གསུམ་ཟིལ་གནོན་རྩེར་དར་སྣ་ལྔ་ཡི་འོད་དང་༔ ནམ་
མཁའ་ནས་མ་ཧཱ་གུ་རུའི་འཇའ་འོད་གཉིས་དབྱེར་མེད་དུ་གྱུར་ནས་དཔུང་གནོན་སྤྲུལ་
པའི་ལྷ་དམག་རྣམས་དང་༔ དགའ་བདེ་ཆོས་སྐྱོང་བེར་ནག་དབང་དྲག་རྩལ་ཉེ་བར་
ནོར་ བུ་ དེ་ རྣམས་ ལ་ མ་ ལྟོས་ པར་ ཁྱུང་ དར་ མས་ རྒྱ་ མཚོ་ དཀྲུགས་ པ་ ལྟར་ ཁྲོས་
འཁྲུགས་རྔམ་པའི་ སྟབས་ ཀྱིས་དཔུང་པ་ འཕུར་ཞིང་གདོང་བཀག་གི་སྐབས་དེར༔
འཛམ་གླིང་ནོར་བུ་དགྲ་འདུལ་གྱིས་གཡས་སྟག་རལ་རི་མོ་ཅན་གྱི་ནང་ནས་མདའ་མོ་
ཁམས་གསུམ་ཤ་ཟན་དེ་ཚུར་འཐེན༔ གཡོན་གཟིག་ཤུབས་ཐིག་ལེ་ཅན་གྱི་ནང་ནས་
མཆོག་དཀར་རུ་རྒོད་འཁྱིལ་ཆེན་བླངས་ནས་འཆང་ཟུང་དང་མཆོག་མ་གཉིས་ནས་ཡེ་
ཤེས་ཀྱི་མེ་འུར་འུར་འབར་ཞིང་མདའ་མོ་རྐན་སྒྲ་ལན་གསུམ་བཏང་ཞིང་མདེའུ་རྩེར་ཟི་
ར་མགལ་གྱི་སོལ་མེ་ནས་བྱུང་བ་བཞིན་མེར་མེར་ཤིག་ཤིག་ཏུ་བྱེད་པ་དེ་མདའ་
184



གླིང་རྗེ་གེ་སར་རྒྱལ་པོའི་སྒྲུང་རུ་ཏྲའི་འཕྲུལ་རྫོང་།
ལྟོང་སྤྱད་ཅིང་༔ ཡ་ཁོ་རེ་འདྲེ་བདུད་མི་ཁྱུང་རུ་ཏྲ་ཝ་མོ་ཁྱོད་མི་ཤ་དམར་ཟན་དཔུང་
ཤེད་དང་༔ ང་ཡེ་ཤེས་ལྷ་ཡི་ཐུགས་རྗེ་གཉིས༔ དེ་རིང་སུ་ཆེ་བལྟ་གསུངས་ནས་གླུ་འདི་
འཇིགས་མེད་སྟོབས་ཀྱི་གློག་ཞགས་རྡོ་རྗེའི་རང་སྒྲ་ལ་དྲངས་ཏེ་གསུངས་སོ༔
ཨ་ར་པ་ཙ་ལོ་ཀི་ཤྭ་ར་བཛྲ་པ་ཎི་ཧཱུྃ གླུ་ཨ་ལ་སྐྱེ་མེད་སྟོང་པའི་
དབྱིངསཿ ཐ་ལ་འགྱུར་ དྲུག་ཐབས་ཤེས་ངང་༔ ཡང་ ཐ་འཇིགས་མེད་
སེང་གེའི་ སྒྲ སྐྱབས་ རྒྱལ་བ་རྒྱ་མཚོའི་ ཚོགས་ ལ་ འདུད༔ མི་མངོན་
ནམ་མཁའི་འོད་ཀློང་ནས༔ འཇའ་འོད་མེར་མེར་ཤིག་ཤིག་འཁྲིགསཿ
པད་ཉིའི་གདན་ལ་པད་མ་འབྱུང་༔ དབང་དྲག་ཡཀྵ་ཐོད་ཕྲེང་རྩལ༔
འཁོར་དུ་སྒྲུབ་སྡེ་བཀའ་བརྒྱད་ལྷ༔ ཚོམ་བུའི་དཀྱིལ་འཁོར་སྒྲིབ་མེད་
གསལཿ དེ་རིང་སྐྱེས་བུའི་གྲོགས་ལ་བྱོན༔ འབྲལ་མེད་རྗེས་སུ་བཟུང་
བར་གསོལཿ ས་འདི་འདྲ་བདུད་ཡུལ་མུན་གླིང་ནས༔ མི་ཁྱུང་ཤན་རྒན་
གནས་པའི་སཿ བདུད་མཚོ་གྲྭ་གསུམ་གཡས་ཟུར་ རེད ང་འདྲ་སེང་
ཆེན་ དགྲ་ འདུལ་ རྩལ༔ རིགས་ གསུམ་ མགོན་ པོའི་ རྣམ་ སྤྲུལ་ ཡིན༔
སངས་ རྒྱས་ སྟོང་ གི་ ཐུགས་ སྲས་ ཡིན༔ པདྨ་ དྲག་ པོའི་ ཕོ་ ཉ་ ཡིན༔
བསྐལ་མང་གོང་ནས་བྱང་ཆུབ་ཀྱང་༔ སླར་ཡང་བདུད་རིགས་འདུལ་
བའི་ཕྱིར༔ ཐབས་ཤེས་དབྱེར་མེད་སྐྱེས་བུ་ང་༔ འབྱུང་བ་བཞི་ལ་རང་
དབང་ཐོབ༔ དངོས་ཡོད་ དངོས་མེད་ གཉིས་ ཀ་ ཡིན༔ འོད་གསལ་སྒྱུ་
185



གླིང་རྗེ་གེ་སར་རྒྱལ་པོའི་སྒྲུང་རུ་ཏྲའི་འཕྲུལ་རྫོང་།
འཕྲུལ་ རོལ་ གར་ ལས༔ ཁྱོད་ ཀྱི་ གཤེད་ མ་ ང་ ཉིད་ བབས༔ ཁྱོད་
འཇིགས་པའི་གཟུགས་ལ་ང་མི་བསྔངས༔ ང་གྲུབ་བརྒྱའི་སྤྱི་མེས་སེང་
ཆེན་རྒྱལ༔ འཕོ་མེད་འཇའ་ལུས་འོད་སྐུར་ཆེ༔ ཆོས་སྐུ་ཐིག་ལེ་ཉག་
གཅིག་ ལ༔ མཚོན་ དང༌ དཔུང་ཤེད་ངོམ་ས་མེད༔ ཁྱོད་ ལ་ ཉེས་མེད་
དམག་ སྣ་ མིན༔ སངས་ རྒྱས་ བཀའ་ ལ་ ཁྱད་ དུ་ བསངཿ ཉེས་ མེད་
སེམས་ཅན་ སྲོག་ དབུགས་ ལེན༔ མནར་མེད་ དམྱལ་ བའི་ ལས་ ངན་
བསགས༔ ལུང་རྟོགས་ཆོས་ཀྱི་སྲོག་ཤིང་བཅག བསྒྲལ་བའི་ཞིང་བཅུ་
ཁྱོད་ལ་ཚང་༔ དམ་ཉམས་ཁྱོད་ཀྱི་སྲོག་གི་ སྙིང་ སྔོན་ཚེ་རི་བོ་མ་ལ་
ཡརཿ གནམ་ལྕགས་འབར་བའི་རྩེ་མོ་རུ༔ ཁྲོ་རྒྱལ་རྟ་མགྲིན་ཡབ་ཡུམ་
གྱི༔ སྤྱན་སྔར་ཕུལ་བ་ ཨེ་ གསལ་ དུ༔ ཁྱོད་ ཀྱི་ སྲོག་ སྙིང་ ང་ལ་ཡོད༔
བྲོས་ཀྱང་ཐར་མེད་ལས་ཀྱིས་ཟིན༔ ས་ཆུ་སྤྱན་དང་མ་མ་ཀི མེ་རླུང་
གོས་དཀར་དམ་ཚིག་སྒྲོལཿ ང་ཡི་ཕོ་ཉ་སྲིད་གསུམ་ཁྱབ༔ དེ་རིང་མི་
ཁྱུང་རུ་ཏྲ་ཁྱོད༔ སེམས་མ་གཡེངས་ཨོ་རྒྱན་སྣང་མཐའ་སྒོམས༔ ཁྱོད་
ལོག་པའི་ལམ་ལ་ངས་མི་བཏང་༔ འགྲོ་ས་ང་ཡི་ལག་ལས་མེདཿ འདྲེན་
པའི་ དེད་ དཔོན་ ང་ ལས་ མེད༔ ཐར་ ལམ་ སྟོན་ པའི་ ས་ མཁན་ ཡིན༔
ཐབས་ཤེས་དབྱེར་མེད་མདའ་གཞུ་འདིས༔ ཁྱོད་ལུས་སྒྱུ་མའི་ཟག་ཕུང་
གཏོརཿ བེམ་པོ་བྱ་ཁྱིའི་དགའ་སྟོན་འགྱེད༔ རིག་པ་ཡེ་ཤེས་དོན་གྱི་
186



གླིང་རྗེ་གེ་སར་རྒྱལ་པོའི་སྒྲུང་རུ་ཏྲའི་འཕྲུལ་རྫོང་།
ལྷ༔ ཡེ་གྲོལ་ཆོས་སྐུ་སྣང་མཐའ་ཡས གདོད་མའི་མགོན་དང་གཉིས་
སུ་མེད༔ ཨ་ཨ༔ ཨོཾ་མ་ཎི་པདྨེ་ཧཱུྃ་ཧི་
རྒྱལ་མཆོག་གིས་མི་ཁྱུང་རུ་ཏྲ་བླ་ཚེ་བཀུག་ནས་དཔལ་ཟིལ་མ་བཟོད་ནས་བྲོས་
པར་ཆས་པའི་སརྒསྟེ་སུམ་ཅུ་སོ་གཅིག་པའོ༔ གངྒརྒྱགྱི༔
187



གླིང་རྗེ་གེ་སར་རྒྱལ་པོའི་སྒྲུང་རུ་ཏྲའི་འཕྲུལ་རྫོང་།
སརྒསུམ་ཅུ་སོ་གཉིས་པ༔ བདུད་རུ་ཏྲ་ནག་པོ་བྲོས་པས་
རྒྱལ་བློན་གཉིས་ནས་རྗེས་གཅོད་ཅིང་ཨ་ཁྲོའི་བདུད་
སྡེ་ལ་དབང་ཆོས་དང་གྲུབ་རྟགས་བསྟན་པ༔
དེ་ནས་མདའ་དེ་སྤྲིངས་པས་ན་ཁོའི་སྙིང་གར་ཕོག་པས་དབང་ཕྱུག་འབར་
བའི་སྐུ་དེ་ཚལ་པར་གཏོར་ནས་སྲོག་ཆེན་ལྷག་མ་ལུས་ཙམ་དུ་གྱུར་ནས་ཕྱིར་བྲོས་པར་
དང༌མཉམ་དེརཿ ཕ་གཅིག་དབང་ཕྱུག་ཆེན་པོ་སྲོག་གི་འཇིགས་པ་མི་བཏང་ངམ༔
ཨཱང་ དུ་ཏྲི་ མ་ ས་ལེ་འདུ༔ ཟེར་ནས་སྐབས་སུ་དེརཿ དགའ་བདེས་གླུ་ཞིག་ལེན་
བསམས་ནས་ལག་གཡས་པས་རལ་གྲི་ཕྱར་ནས་ཡོད་པས དེ་ཉིད་ནས་ཆུ་རྟ་ཟེར་
མའི་རྩལ་ཅན་ཞིག་ཤུགས་ཀྱིས་གྲུབ་ནས་ཁོས་དེ་ལ་བཞོན་ནས་རྟ་ཁ་ཕྱིར་བསྐོར་བ་
དང་མཉམ་དུ༔ དགའ་བདེ་ལ་གྲི་ལན་ཅིག་བཏབ་བྱུང་བས་གོ་མ་བཅད་ཀྱང་ཡུད་ཙམ་
དེར་དྲན་མེད་དུ་འགྱེལ་ཤོར་བས མ་གྲུབ་པའི་རྒྱལ་མོའི་ཚེ་ཆུ་དང་༔ ཨོ་རྒྱན་རིན་པོ་
ཆེའི་དབུ་ལོ་བདུག་པས་མྱུར་བར་སོས་ནས་རུ་ཏྲ་དེ་གཉིས་གར་ཐལ་ཟེར་ནས་ཡར་
བཞེངས་པས་གར་ཡང་མི་འདུག་ཅིང་༔ སེང་ཆེན་གྱི་སྤྲུལ་པ་མི་དཀར་རྟ་དཀར་ཆས་
འཁོར་རང་འདྲ་བ་གྲངས་མང་གིས་བསྐོར་བ་ཞིག་སྔོན་ལ་བྱོན་ནས་བྲོས་ལམ་བཀག་
པས༔ ཁོས་ཅི་བྱ་མེད་པར་ཡ་ཨ་ཁྱུང་ཀེ་རུའི་རྒྱུད་ནས་དཔུང་སྒྲིགས་སྐབས་ལ་སྔོན་གྱི་
དཔའ་ཐུལ་འདན་མ་རྒྱལ་པོ་དང་༔ གཡུ་ལྷ༔ ཁྲོ་ཐུང་༔ ཨ་སྟག ཤན་པ་མེ་རུ་རྩེ་དང་
བཅས་པས་དཔུང་པ་མཉམ་དུ་བསྒྲིགས་ཀྱང་ཕན་ཚུན་ཕམ་རྒྱལ་ཆེས་མ་བྱུང་ཞིང་༔
188



གླིང་རྗེ་གེ་སར་རྒྱལ་པོའི་སྒྲུང་རུ་ཏྲའི་འཕྲུལ་རྫོང་།
འདན་མ་ལ་ཁྲོ ཤིང་བཏབ་བྱུང་བས་ཐེབས་ཀྱང་དབང་ཐང་གིས་ཅི་ཡང་མ་གནོད༔
འདན་མས་མདའ་ཚོན་གྱིས་ཆེས་མ་གནོད་པ་ཤེས་སྟབས་ཁྲབ་ཆེན་སྦར་འཛིན་ལྟ་བུར་
ཁོ་ཡི་སྐེད་པ་ནས་ཡར་མ་སླེབས་ཀྱང་༔ དམ་དུ་བཟུང་ཞིང་ལྷ་འབོད་ཡིད་ཀྱིས་བྱས་ཏེ་
གཡུ་ལྷ་ནས་རྒྱབ་ཏུ་བཟུང་བས་ཆེར་མ་གནོད་པསཿ འདན་མས་ཁོང་གིས་སྒྱུ་ལུས་དེ་
རི་བོ་མཆོག་རབ་བསྒོམ་ཞིང་རུ་ཏྲ་དེ་སོར་རྡོ་ཞིག་དམིགས་ནས་ཡར་བཏེགས་པས་ཁྱེའུ་
ལོ་བརྒྱད་ཞིག་སྐྱེས་བུ་སྟོབས་དང་ལྡན་པས་བླང་བ་བཞིན་དུ་གྱུར་ཏེ་ནམ་མཁའ་ལ་
ལན་གསུམ་བསྐོར་ཞིང་ས་ལ་བརྡབ་བྱུང་བ་དང་མཉམ་དེརཿ ཤན་པས་མགོ་བོ་ལ་
བཟུང་༔ གཡུ་ལྷས་ ལག་ གཡསཿ ཨ་ སྟག་ གིས་ ལག་ གཡོན༔ ཁྲོ་ཐུང་ གིས་ རྐང་ པ་
གཉིས་ལ་རྫུ་འཕྲུལ་གྱིས་རི་དིལ་ཆུང་གི་ཚད་ཙམ་རྡོ་ཕ་བོང་ཞིག་གིས་མནན་ནསཿ
འདན་མས་རལ་གྲི་འཇང་པ་ཡུ་དམར་སྙིང་ག་ལ་ལན་གསུམ་བཙུགས་པ་ཅི་ཡང་མ་
གནོད་ནས༔ རུ་ཏྲའི་བླ་དེ་འདན་མས་གནས་ས་ར་ཧ་པའི་ཐུགས་ཀར་བསྟིམས་ཀྱང་
གདན་འོག་ཏུ་ཚུད་པར་བསྒོམས་པས༔ ཨ་ཧྲུལ་དུ་ཏྲི་ཏི་ས་ཙ་དབང་ཕྱུག་འབར་བ་རྩལ་
ཨ་ཡུ་ཥ་སིདྡྷི་ཕ་ལ་ཧཱུྃ༔ ཟེར་བ་དང་མཉམ་དེར་རླུང་ཆེན་ཞིག་ཝཱལ་གྱིས་ལངས་པའི་ཁོ་
ཡི་བླ་ཚེ་དྲོད་ཕེབས་ནས་ཡར་སོ་སྒྲ་སྒྲིག་ཅིང་སྐྱེད་ལོང་ཞིག་བྱས་པས་ཐམས་ཅད་ཀྱིས་
ཤོར་ནས་ཐལཿ དེ་མཉམ་ལ་མི་ཁྱུང་གདོང་རྒྱལ་མཆོག་དང་༔ དགའ་བདེ་གཉིས་ནས་
བཀག་ཅིང་མདའ་མཚོན་སོགས་ཟིང་ལོང་ལོང་སྐབསཿ ཨ་ཁྱུང་མི་ཁྱུང་གཉིས་ལ་རླུང་
ནག་འཚུབས་མ་ཞིག་གི་ནང་ནས་རྟ་དམར་ནག་རླུང་ལྟར་མྱུར་བ་གཉིས་ཤུགས་ཀྱིས་
གྲུབ་ནས་དེ་གཉིས་ལ་བཞོན་ནས་བསུ་མ་གནམ་ལ་ལྡང་བ་ཞིག་དང་མཉམ་བྲོས་ཤོར་
ནསཿ དེ་མཉམ་ལ་ལྷང་བྱ་ལྕགས་ཁྲབ་དང་ལྕགས་ཀྱི་མཆུ་སྡེར་གནམ་ལྕགས་ལྟར་རྣོ་
བ་ གསུམ་ གྱིས་ དཔའ་ཐུལ་རྣམས་ ལ་ གཤོག་ལྕག་ བརྒྱབ་པསཿ ཨ་ སྟག་ གིས་ སྤྱན་
གཡས་ཅུང་རྨས་ནས་ཤོར་བས་དེ་ལ་རྒྱལ་མཆོག་གིས་ཞལ་ཕུ་གནང་བས་སྔར་ལྟར་ །
189



གླིང་རྗེ་གེ་སར་རྒྱལ་པོའི་སྒྲུང་རུ་ཏྲའི་འཕྲུལ་རྫོང་།
སོས་བྱུང་མོད༔ དེ་མ་ཐག་རུ་ཏྲ་གཉིས་ཤོར་གྱིས་དོགས་ནས་ད་ཁྱོད་རང་རྣམས་བདུད་
མཁར་ནང་གི་དངོས་རྫས་ཆ་ཚང་ཚུར་ལག་ཏུ་ལོན་ངེས་གྱིས་མ་གཏོགསཿ ད་ཕྱེད་མ་
རེད་ཀྱི་ཚེ་ན་སླར་ཡང་གྲྭ་གསུམ་བདུད་མཚོ་སྔར་ལྟར་འཁྱིལ་བས་དེ་ལུགས་འཚལ༔
ད་ང་ཡི་མཆེན་ཁེབ་འདན་རྒྱལ་ལས་གཞན་མི་དགོས་གསུང་ནན་རྡོ་རྗེ་བཀའ་ཡིས་
བཅད་པས་དཔའ་བརྟུལ་རྣམས་འགྲོ་བར་ཆས་ནས་རྒྱལ་བློན་གཉིས་ཁེར་འགྲོ་མི་
བཏང་ཟེར་ནས་ཤི་བ་ཐེ་མི་ཚོམ་པ་ཤ་སྟག་རེད་འདུག་ཀྱང་༔ རྒྱལ་མཆོག་གིས་དེ་རིང་
གྲོགས་གཅིག་མི་ཁྲིད་ན་རེ་ཀན་གསུང་གལ་སྲིད་མི་གཅིག་བྱུང་ན་བདུད་རྗེས་ང་ཡིས་
མི་གཅོད༔ ཁྱོད་རང་རྣམས་ཤེས་གསུངས་པས་གཅིག་ཀྱང་འགྲོ་མ་སྤོབས་ནས་གསོལ་
ཇ་བསྐོལ་རྒྱུའི་གྲོས་འཆམ༔ ད་རྒྱལ་བློན་གཉིས་ཡར་མ་འཁོར་བར་འདིར་མི་སྡོད་ཀ་
མེད་རེད་ཟེར་ནས་ཆིབས་སྒ་རྣམས་བཅད་དེ་སེམས་ཁྲལ་ངང་གསོལ་ཟས་གྱ་ནོམ་
པ་བྱས་ནས་ བཞུགས༔ ཤན་ པས་ ད་ ཤ་ཆེར་མི་འདུག་ པས་ ཁྱེད་རྣམས༔ ཡང་ ཇ་
བསྐོལ་ནས་འདིར་བཞུགས་དང་༔ གཡུ་ལྷ་ངེད་གཉིས་གནའ་དེད་ཞིག་འགྲོ་ཟེར་ནས་
རྫ་རི་ཞིག་གིས་ངོས་ནས་མདའ་གཞུ་ལས་འཁོར་གསུམ་ཕུད་དེ་སོང་བས་གནའ་བ་ཁྱུ་
གཅིག་ དང་ ཐུག་ པསཿ ཤན་ པས་ མདའ་ གཅིག་འོག་གནའ་ བ་ གཉིས་བས༔ གཡུ་
ལྷས་མདའ་གཅིག་འོག་གནའ་བ་གཉིས་བསད་གཅིག་རྨས་ནས་ཤོར་བས༔ ཤན་པས་
ད་དུ་བ་ཞིག་འཐུང་ཟེར་ནས་མར་སྤང་སྔོན་བསིལ་གྲིབ་ཅིག་གི་འོག་ཏུ་ཡུད་ཙམ་
བཞུགས་ནས་ད་རྒྱལ་བློན་གཉིས་ཀྱིས་རུ་ཏྲའི་རྗེས་ཆོད་ཨེ་ཡོང་ཟེར་ནས་ཡར་བཞེངས་
ནས༔ མི་རེའི་གནའ་ཤ་བུབས་གཉིས་རེ་ཁུར་ཞིང་མར་གཞིས་ལ་ཕེབས་པས་ཤ་ཆུ་
བཙུགས་ནས་འདུག་པས་དེར་བཤས་ནས་བཙོས་ཏེ་ངས་འདོད་ཁོས་འདོད་བྱས་ཏེ་བདེ་
སྐྱིད་ཕུན་ཚོགས་ངང་སེམས་ནད་ཆེ་བ་བྱེད་ཅིང་དེ་ན་ཅུང་ཞིག་བཞུགས་ནས་རུ་ཏྲའི་རྒྱུ་
ནོར་ཆ་ཚང་དང་༔ ཡུམ་ཀླུ་འོད་འབར་མ་ཁྲོ་ཐུང་རྒྱལ་པོས་གསང་ཡུམ་བཞེས་ནས་
190



གླིང་རྗེ་གེ་སར་རྒྱལ་པོའི་སྒྲུང་རུ་ཏྲའི་འཕྲུལ་རྫོང་།
ནག་ཕྱོགས་སངས་རྒྱས་ཀྱི་བསྟན་པ་ལ་འཛུད་པའི་དགོས་ཆེད་དང་མ་ཟད་མ་འོངས་
པའི་དུས་བོན་གྱི་བསྟན་པ་ཀོང་ཡུལ་དར་ནས་གསང་སྔགས་ཁྱད་དུ་གསོད་པའི་བསྐལ་
ངན་འབྱུང་ངེས་པས་དེ་ཡི་ལོག་ཆོས་ཀྱི་བསྟན་པ་སྣུབས་ནུས་པའི་ཁྱེའུ་བསམ་པ་མཐའ་
ཡས་ཞེས་པ་འབྱུང་བས་དུས་སྙིགས་གསོ་བའི་དགོས་པ་ཡོད་དེ་གསུང་ཞིང་བདུད་སྡེ་དེ་
རྣམས་ལ་ཆོས་འོད་གསལ་རྡོ་རྗེའི་སྙིང་པོ་ཞེས་བྱ་བ་གསུང་ཞིང་ཞི་དྲག་སྤྱན་རས་
གཟིགས་རྟ་མགྲིན་ཁམས་གསུམ་རོལ་པའི་དབང་བསྐུར་ཞིང་གྲུབ་རྟགས་ཀྱིས་ནམ་
མཁའ་ལ་སྐྱིལ་ཀྲུང་དང་ རྒྱ་མཚོ་ལ་མེ་འབུད༔ དྲ་བ་ལ་ཆུ་ཁུར༔ རལ་གྲིའི་རྩེ་ལ་རྟ་
རྒྱུག༔ མདུང་མོའི་རྩེ་ ལ་ མཉམ་པར་བཞག༔ རྡོ་ཡིས་གསུང་མདུད་བཟོས༔ སླར་ གྲྭ་
གསུམ་བདུད་མཚོ་ནག་པོ་དེ་སློབ་དཔོན་པདྨ་དྲག་ཁྲོས་དེས་སྡིགས་མཛུབ་ཕྱོགས་
བཞིར་གཡུགས་ཤིང་༔ བོ་ན་ག་ཕུ་རཀྴི་ས་ག་ར་ཧི་མི་མི་ལི་པ་ཏ་ལི་ཧཱུཾ་ཧཱུཾ་
སྭཱ་ ཧ གསུངས་པས་སྔར་གྱི་རྒྱ་མཚོ་བའི་གཏིང་ཟབ་ཅིང་དྭངས་བ་བྱུང་ངོ་༔ བདུད་
རུ་ཏྲ་ནག་པོ་དང་གཡུལ་བཀྱེས་ནས་བྲོས་པས་རྒྱལ་བློན་གཉིས་ནས་རྗེས་གཅོད་ཅིང་
ཨ་ཁྲོའི་བདུད་སྡེ་ལ་དབང་ཆོས་དང་གྲུབ་རྟགས་བསྟན་པའི་སརྒསྟེ་སུམ་ཅུ་སོ་གཉིས་
པའོ༔ གམsརྒྱ་རྒྱ༔
191



གླིང་རྗེ་གེ་སར་རྒྱལ་པོའི་སྒྲུང་རུ་ཏྲའི་འཕྲུལ་རྫོང་།
སརྒསུམ་ཅུ་སོ་གསུམ་པ༔ བདུད་རྒྱལ་ཨ་ཁྱུང་
ཀེ་རུ་དང་མི་ཁྱུང་རུ་ཏྲ་གཉིས་བཏུལ་ནས་
རྣམ་ཤེས་དག་ཞིང་ལ་འཕོས་པ༔
དེ་ནས་རྒྱལ་མཆོག་ཡིད་བཞིན་དང་གནས་ས་ར་ཧ་པའི་དངོས་སྤྲུལ་འདན་མ་
དཔའ་བོ་ཐོག་རྒོད་གཉིསཿ གླིང་དཀར་བསམ་པའི་དོན་ལ་སྐུ་ཚེ་དམག་ལ་བྱོན་ཅིང་
དྲག་དམག་གི་ལས་ཀུན་ལ་བྱང་བས་བསྔངས་འཇིགས་སོགས་གཏན་ནས་མེད་པར་
བཀྲ་སྤུངས་སེ་འོད་ཐིབས་སེ༔ རྒྱལ་མཆོག་ཡིད་བཞིན་དགྲ་འདུལ་དེ་ཉིད་ཆིབས་རྐྱང་
རྒོད་ཕེར་པོའི་གོང་དུ་བུད་ནས་མི་དཀར་རྟ་དཀར་འཕྲུ་དཀར་པོ་རྨོག་མོ་ནམ་མཁའ་ལ་
ཐུག་པ༔ འཁོར་གསུམ་སྐུ་ལ་བཞེས་ཤིང་གཡས་སྟག་རལ་རི་མོ་ཅན་གྱི་ནང་མདའ་
རབ་དགུ་བཅུ་གོ་དགུས་བཀང་༔ གཡོན་གཟིག་ཤུབས་ཐིག་ལེ་ཅན་གྱི་ནང་མཆོག་
དཀར་རྭ་རྒོད་འཁྱིལ་ཆེན་བཅུག དགུང་ལ་ལྷོ་སྤྲིན་རྒྱུག་འདྲ༔ འདན་མ་བསམ་པའི་
དོན་འགྲུབ་དེ་ཉིད་མི་སྔོན་རྟ་སྔོན་གཡུ་འབྲུག་གྱེན་ལ་འཁྱུག་འདྲ༔ རྨོག་མོ་རྩེར་འཕྲུ་
སྔོན་པོ་ནམ་མཁའ་ལ་གཡེང་བ་ སྟག་ རལ༔ གཟིག་ཤུབས་རལ་གྲི་འཁོར་གསུམ་
ཡོངས་སུ་ཚང་བ་སྡང་དགྲ་འདུལ་བའི་དགྲ་བླ་འདི་འདྲ་བ་ལོས་ཡོད་སྙམ་པ་ཞིག་བྱས་
ནས་ཕེབས་པས༔ སྟེང་ནས་དགྲ་བླའི་བྱ་ཚོགསཿ གཡས་སུ་སྟག་གཟིག་དོམ་དྲེད༔
གཡོན་དུ་གཅན་སྤྱང་ཁྱི་ནག་དོམ་དཀར་རྔམ་སྟབས་སུ་མཆོངས་ཤིང་དགྲ་བླ་ཟོ་དོར་ལྷ་
ཀླུ་གཉན་དམག་སྤྲིན་ལྟར་གཏིབས་ཤིང་ནམ་མཁའ་འོད་ཟེར་ལྔ་ལྡན་གྱི་ཀློང་ནས་མཚོ་
སྐྱེས་རྒྱལ་བ་རྡོ་རྗེ་འཆང་ཆེན་པོ་རྩ་གསུམ་ཀུན་འདུས་ཀྱི་ངོ་བོར་བཞུགས་ནས་བག་
192



གླིང་རྗེ་གེ་སར་རྒྱལ་པོའི་སྒྲུང་རུ་ཏྲའི་འཕྲུལ་རྫོང་།
གྲོ་བྱིན་ཆགས་པ་ཞིག་བྱས་ནས་བྱོན་ཅིང་༔ མངར་རིགས་དང་སྐྱེམས་གཙང་རེ་མྱུར་
བར་ཆིབས་གང་ནས་གསོལ་ཞིང་༔ རུ་ཏྲ་མ་ཐུལ་ན་མ་འོངས་སྐྱེ་འགྲོ་རྣམས་དང་སངས་
རྒྱས་ཀྱི་བསྟན་བཟང་ཡུན་མི་རིང་བར་འཇིག་གིས་དོགས་ནས་དཀའ་ཆད་ངལ་དུབ་ལ་
ལྟོས་མེད་ཡལ་བར་དོར་ནས༔ ཁམ་གྱི་གྲུ་གུའི་ལྷ་བྲག་གཤམ་དེར་ཕེབས་ནས་ཕར་
གཟིགས་ པའི་ བྲག་ དཀར་ སྔོན་བྱང་ངོས་ ལྟར་ བུ་ ལ་ ཆགས་ཐོགས་མེད་ པར་ཐར་
ཐར་རུ་ཏྲ་གཉིས་མི་རྟ་དང་བཅས་ཤོར་བས༔ སླར་ཆུ་ཚོད་སྟག་གི་དུས་ལ་ཕོག་འདུག་
པས་ཐོ་ཆབ་སྦྲང་གི་སྤང་ལྗོངས་དེ་ནས་ཆིབས་མྱུར་བར་བཞུད་ནས་ཐང་ཤིང་ཞིག་ལ་
བཏགསཿ འདན་མས་མྱུར་བར་ཕྱག་མདའ་ཞིག་འུར་སྒྲ་དང་བཅས་ཏེ་རུ་ཀྲ་གཉིས་ལ་
སྤྲིངས་པས་འོག་རྟ་གཉིས་དེར་བསད་ནས་རྟ་རོ་རེ་ཕ་ཝང་ཞིག་ལ་འགྱུར་ནས་ད་ལྟ་
ཡང་ ཡོད༔ དེ་མ་ཐག་ཏུ་ སེང་ཆེན་ནོར་བུ་དགྲ་འདུལ་རྩལ་ གྱིསཿ གཞུ་མོ་ཁམས་
གསུམ་རང་འགུགས་ནང་མདའ་མོ་ཆོས་སྐྱོང་ཤ་ཟན་དེ་བཞག་ནས༔ ཁྲོཆེན་ཟིལ་
གནོན་གྱི་རྟ་ལ་དྲངས་ཏེ་ལྷ་འབོད་ཀྱི་གླུ་འདི་གསུངས་སོ༔
གུ་རུ་ཡཀྵ་ཀྲོ་དྷ་ཀི་ལ་ཡ་ཧཱུྃ༔ ཨོཾ་མ་ཎི་པདྨེ་ཧཱུཾ་ཧཱི གླུ་ཨ་ལ༴ ཐ་
ལ་ ལ༴ ས་འདི་འདྲ་ས་ངོ་མ་ཤེས་ན༔ ས་འདི་འདྲ་གྲུ་གུའི་ལྷ་བྲག་
གཤམ༔ སྔོན་སློབ་དཔོན་པདྨ་བཞུགས་པའི་ གནས ང་འདྲ་ང་ངོ་མ་
ཤེས་ན༔ ང་འདྲ་འཛམ་གླིང་སེང་ཆེན་རྒྱལ༔ སངས་རྒྱས་སྟོང་གི་སྲས་
གཅིག་ ཡིན༔ རིགས་ གསུམ་ རྒྱལ་ བའི་ དངོས་ སྤྲུལ་ ཡིན༔ ཨོ་ རྒྱན་
པདྨའི་ ཕོ་ ཉ་ ཡིན༔ དེ་རིང་ སེང་ཆེན་ དགྲ་ འདུལ་ ངས༔ སངས་ རྒྱས་
བསྟན་པ་དར་བ་དང་༔ བོད་ལ་བདེ་སྐྱིད་འབྱུང་བའི་ཕྱིརཿ རུ་ཏྲ་
193



གླིང་རྗེ་གེ་སར་རྒྱལ་པོའི་སྒྲུང་རུ་ཏྲའི་འཕྲུལ་རྫོང་།
བཏུལ་ནས་རྣམ་ཤེས་ སྤར༔ ཆོས་ དབྱིངས་སྐྱེ་མེད་ཞིང་ཁམས་ནས༔
ཆོས་སྐུ་ཀུན་ཏུ་བཟང་པོ་མཁྱེན༔ རི་བོ་ཏཱ་ལའི་ཕོ་བྲང་ནསཿ འཕགས་
མཆོག་ སྤྱན་ རས་གཟིགས་དབང་མཁྱེན༔ ཟངས་མདོག་དཔལ་རི་ཕོ་
བྲང་ནས༔ སྤྲུལ་སྐུ་པདྨ་འབྱུང་གནས་མཁྱེན༔ མཁའ་སྤྱོད་དག་པའི་ཕོ་
བྲང་ནས༔ མཁའ་འགྲོ་ཡེ་ཤེས་མཚོ་རྒྱལ་མཁྱེན༔ སྤྱི་གཙུག་ཉི་ཟླའི་
གདན་ཐོག་ནས༔ སྐྱབས་རྗེ་བརྒྱུད་གསུམ་བླ་མ་མཁྱེན རྒྱ་ནག་རི་བོ་
རྩེ་ ལྔ་ནསཿ འཇམ་ དཔལ་ སྨྲ་བའི་ སེང་གེ་ མཁྱེན༔ ལྕང་ལོ་ཅན་ གྱི་
གནས་མཆོག་ནས༔ གསང་བདག་རྡོ་ རྗེ་ འཛིན་དབང་མཁྱེན༔ མེ་རི་
འབར་བའི་ཕོ་བྲང་ནསཿ ཆོས་ སྐྱོང་ མ་མགོན་ལྕམ་དྲལ་ མཁྱེན༔ དེ་
རིང་རུ་ཏྲ་ཐུལ་བར་མཛོད༔ ལྷ་ཆེན་ཚངས་པ་དཀར་པོ་མཁྱེན༔ གཉན་
ཆེན་སྐུ་ལྷ་གེ་མཛོ་མཁྱེན༔ ཀླུ་རྒྱལ་གཙུག་ན་རིན་ཆེན་མཁྱེན༔ ཕུ་བོ་
དུང་སྐྱོང་དཀར་པོ་མཁྱེན༔ ནུ་བོ་ཀླུ་སྦྲུལ་དབུ་ཅན་མཁྱེན༔ ལྕམ་སྲིང་
ཐ་ལེ་འོད་འཕྲོས་མཁྱེན༔ དེ་རིང་རུ་ཏྲ་ཐུལ་བར་མཛོད༔ སྐྱབས་དཀོན་
མཆོག་གསུམ་གྱི་བདེན་པ་དང་༔ མི་བདག་གི་དཔའ་དང་རྩལ་ཤུགས་
ཀྱིས༔ བདུད་རྒྱལ་ཨ་ཁྱུང་ཀེ་རུ་དང་༔ མི་ཁྱུང་རུ་ཏྲ་ཟེར་བ་གཉིས༔ དེ་
རིང་ཕུང་པོ་ལྷག་མེད་གཏོར༔ རྣམ་ཤེས་བདེ་ཆེན་ཞིང་ལ་དྲངས༔ ངས་
ལག་ ན་ བཟུང་ བའི་ མདའ་ མོ་ འདིས ང་ འགྲོ་ ཨམ་ གཙིགས་
194



གླིང་རྗེ་གེ་སར་རྒྱལ་པོའི་སྒྲུང་རུ་ཏྲའི་འཕྲུལ་རྫོང་།
ཐམས་སེ་ཐམ༔ ཤ་ཟ་ རྐན་སྒྲ་ཐགས་སེ་ཐག༔ ཁྲག་འཐུང་ཧུབ་སྒྲ་ཉི་
ལེ་ཡོདཿ མདའ་ཁ་མ་ཅིག་མཁའ་འགྲོས་འཚོསཿ སྙིང་གི་དཀར་ནག་
མཚམས་སུ་ཡ༔ ཨོཾ་མ་ཎི་པདྨེ་ཧཱུྃ་ཧི༔ ཨོཾ་མ་ཎི་པདྨེ་ཧཱུྃ་ཧཱུྃ༔
གསུངས་ནས་གླུ་མཇུག་རྫོགས་པ་དང་མཉམ་དུ་ཕྱག་མདའ་དེ་སྤྲིངས་པས་འུར་སྒྲ་
བྲག་རི་རྩེ་ནས་ཉིལ་བར་ལྟ་བུར་མདེའུ་རྩེར་ཡེ་ཤེས་ཀྱི་རང་འོད་དམར་ལྷབས་ལྷབས་
འབར་ཞིང་སོང་བས་ཨ་ཁྱུང་ཀེ་རུ་བྲག་ཕུག་མུན་ནག་འཐིབས་པ་ཞིག་གི་ནང་ལ་གབ་
ནས་ཡོད་ཀྱང་༔ དེ་ཉིད་ཨོ་རྒྱན་རྩ་གསུམ་ཆོས་སྐྱོང་བཅོས་པའི་ཐུགས་ རྗེསཿ ལྷ་ཀླུ་
གཉན་གསུམ་གྱི་མཐུ་ནུསཿ གེ་སར་སྐྱེས་བུ་དོན་འགྲུབ་ གྱི་རྩལ་ཤུགས་ ཀྱིསཿ བྲག་
དང་སྲུང་བ་གང་གིས་ཀྱང་མ་བརྟན་པར་བདུད་རྒྱལ་ཨ་ཁྱུང་ཀེ་རུའི་སྙིང་དཀར་ནག་
མཚམས་ལ་ཕོག་ནས་སྙིང་ཚལ་པ་སྟོང་དུ་གཏོར་ནས་དེར་བསད་ཅིང་རྣམ་ཤེས་དེ་ཕཊ༔
ཅེས་བརྗོད་པ་ཙམ་གྱིས་འོག་མིན་སྟུག་པོ་བཀོད་པ་ལ་དྲངས༔ དེ་རྗེས་འདན་རྒྱལ་ཐོག་
རྒོད་རབ་འབར་དེས་གླུ་ལེན་སོགས་མ་ཁོམ་ནས་རུ་ཏྲ་ཤོར་གྱིས་དོགས་ནས་ཕྱག་
མདའ་ཞིག་སྤྲིངས་པས་རུ་ཏྲ་འོག་ཏུ་འཛུལ་ནས་མ་ཕོག་པས་མཐིང་བྲག་བོང་བ་ཙམ་
གཅིག་ཐ་རེ་གཏོར་བའི་མདའ་ རྗེས་ད་ལྟ་ཡང་མཇལ་རྒྱུ་ཡོད༔ དེ་ནས་རྒྱལ་མཆོག་
གིས་མི་ཁྱུང་རུ་ཏྲ་དེ་ཡར་ཙམ་བྲོས་ནས་ཕུག་པ་ཁ་ལྷོ་ནུབ་ཏུ་ཕྱོགས་པ་ཞིག་གི་ནང་ལ་
ཤོར་བའི༔ དེ་མ་ཐག་ཏུ་མདའ་མོ་ཆོས་སྐྱོང་དངོས་རྒྱུག་དེ་གཞུ་མོ་སྟོང་གསུམ་ཁ་
འདེབས་དེའི་ནང་དུ་བཞག་ནས་ལྷ་འབོད་ཡིད་ཀྱིས་བྱས་ཏེ་མདའ་དེ་སྤྲིངས་པས་གློག་
ལྕེ་ས་ལ་འཁྱུག་པ་ལྟར་འོད་དམར་ཤ་ལེ་འབྲུག་གི་སྒྲ་ལྟར་ངུར་ཞིང་མི་ཁྱུང་རུ་ཏྲ་དེའི་
རྒྱབ་ཏུ་ཕོག་ནས་མདུན་དུ་མདེའུ་ཕུག་ཅིང་ཁྲག་དམར་མཚོ་མོ་རྡོལ་ཞིང་སྙིང་པད་མ་
སྟོང་ལྟར་དེར་གཏོར་ནས་སྒྱུ་ལུས་ཀྱི་འཁྲུལ་འཁོར་བཤིག་ཅིང་རྣམ་ཤེས་དེ་འདུ་
195



གླིང་རྗེ་གེ་སར་རྒྱལ་པོའི་སྒྲུང་རུ་ཏྲའི་འཕྲུལ་རྫོང་།
ཤེས་སུམ་ལྡན་གྱི་འཕོ་བས་རྟགས་མ་ཐོན་བར་སྦྱང་ནས་ཧིཀཱཿ ཧིཀ་ཀཿ ཧིཀ་ཀ་ཞེས་
ལན་གསུམ་གསུངས་ནས་ཨོ་རྒྱན་སྣང་བ་མཐའ་ཡས་ཀྱི་ཐུགས་ཀར་དབྱེར་མེད་དུ་
བསྟིམས་ ནས་ ཨ ཨ ཕཊཕཊཕཊ༔ ཅེས་ བརྗོད་ ནས་ མཐར་ བསྔོ་ སྨོན་ མང་ དུ་
གསུངས་ཤིང་མདའ་དེས་བྲག་ཕན་ཚུན་གཉིས་ལ་འདམ་ལྟར་ཟུག་ནས་ད་ལྟ་ཡང་མཇལ་
རྒྱུ་ཡོད་པ་དེ་ཡིན༔ རྒྱལ་མཆོག་དང་འདན་མ་བསམ་འགྲུབ་གཉིས་ནས་ཁམ་གྱི་གྲུ་གུའི་
ལྷ་བྲག་གཤམ་དེར་བྲག་རི་གླང་ཆེན་འགྱིང་འདྲའི་སྐེད་པར་ཕུག་པ་ཁ་ལྷོ་ནུབ་ཏུ་ཕྱོགས་
པ་ཞིག་གི་ནང་༔ བདུད་རྒྱལ་ཨ་ཁྱུང་ཀེ་རུ་དང་མི་ཁྱུང་རུ་ཏྲ་གཉིས་བཏུལ་ནས་རྣམ་ཤེས་
དག་ཞིང་ལ་འཕོས་པའི་སརྒསྟེ་སུམ་ཅུ་སོ་གསུམ་པའོ༔ གརྨ་རྒྱརྒྱ༔
196



གླིང་རྗེ་གེ་སར་རྒྱལ་པོའི་སྒྲུང་རུ་ཏྲའི་འཕྲུལ་རྫོང་།
སརྒསུམ་ཅུ་སོ་བཞི་པ༔ ལུང་བསྟན་རྡོ་རྗེའི་
བཀའ་ཡིས་ཕྱི་རབས་འབྱུང་འགྱུར་གྱི་
ལུང་བཀའ་རྒྱ་ཨ་ཁྲོ་ལ་གནང་བ
དེ་ནས་རུ་ཏྲའི་ཤན་ཁྲི་སྟོང་གསུམ་འདེབས་ཤེས་དང་༔ བདུད་ཁྲོ་འབར་བ་
གཉིས་མགོ་ལག་བཅས་བསྣམས་པས་མགོ་དེ་གཉིས་དཔུང་པས་མི་ཁྱུད་པའི་འཇིགས་
སུ་རུང་བ་དམར་ནག་སྨར་སྨིན་མེ་རི་ལྟར་མཆེད་པ་མིག་གཉིས་ནས་ཁྲག་གི་ཆར་རྒྱུན་
སི་ལི་ལི་འབབ་ཅིང་རླངས་པ་ན་བུན་ལྟར་འཁྲིགས་ཤིང་ད་དུང་ཁ་ཕོ་བསྡོམས་ནས་
གཤིན་དྲི་ཐུ་ལེ་འདུག་པས་རྨོག་སྦྲུལ་ནག་གི་འཕྲུ་བཅས་ཁྱེར་ནས་དགའ་བདེ་དགྱེས་
ཚོར་དཔག་མེད་ངང་ནས་མར་ཙམ་ཕེབས་ནསཿ སྟག་མ་ལ་ཁར་གསོལ་ཟས་གྱ་ནོམ་
པ་མཛད་ཅིང་༔ ཆིབས་རྟ་གཉིས་ལ་འབྲས་ཆག་དང་ཆུ་འདུར་མང་བར་བརྒྱབ་ནས༔
སླར་དཔལ་ཐུལ་རྣམས་ཀྱིས་ཕྱོགས་དེར་ཕྱགས་ཕེབས་རྫུ་འཕྲུལ་ཡིད་མགྱོགས་ཁོང་
གཉིས་ཀས་གྲུབ་ནས་ཡོད་པས༔ དེ་ནས་བདུད་ཡུལ་གྲྭ་གསུམ་ལ་ཕེབས་ལ་ཉེ་བ་དང་
མཉམ་དེར ཁྲོ་ཐུང་གིས་ད་རྒྱལ་བློན་གཉིས ལ་མོ་ལེགས་ཉེས་ཞིག་བརྟག་དགོས་
ཟེར་ནས་བཏབ་པསཿ རྡེའུ་དགུ་ལ་བབས་པསཿ དགུ་བབ་གོམ་གསུམ་སྤོས་ན་དོན་
གསུམ་འགྲུབ༔ ཤཱཀྱ་ཐུབ་པའི་བསྟན་ཆུས་འགྲུབ༔ བདུད་ལ་ཐོད་མདའ་འཕྲོད་པའི་མོ༔
འགྱོད་ཕྱུ་ཤིན་ཏུ་མྱུར་བའི་ངོ་༔ ད་མི་འདུག་རྒྱལ་བློན་གཉིས་རང་ས་བྱོན་འདུག་པས་ཇ་
བསྐོལ་ཤ་བཙོས་གསུངས་པསཿ མོ་པྲ་ལ་ཁྲོས་གསལ་བས་དེ་རང་བྱེད་ཟེར་ནས་གྲོས་
འཆམས་ཤིང་གསོལ་ཇ་ཁོལ་བ་དང་མཉམ་དེར་ ཨ་ཁུ་ཁྲོ་ཐུང་ཁོང་དེ་བཞི་ཆིབས་
197



གླིང་རྗེ་གེ་སར་རྒྱལ་པོའི་སྒྲུང་རུ་ཏྲའི་འཕྲུལ་རྫོང་།
བསུས་འགྲོ༔ ཨ་སྟག་ཁྱོད་འདིར་སྡོད་གསུངས་པས་ཆོག་ཟེར༔ ཨ་ཁྲོ༔ དགའ་བདེ༔
ཤན་པཿ གཡུ་ལྷ་རྣམས་མྱུར་བར་སྒ་བཞག་སྟན་བཞག་བྱས་ནས་ཕེབས་པས་ས་ཁུག་
གཉིས་ལས་མ་འགོར་བརཿ རྒྱལ་བློན་གཉིས་ཞབས་སོར་བཞི་ས་ལ་མ་རེག་པར་རླུང་
ཤུགས་ལྟར་བཀྲ་སྤུངས་སེ་འོད་ཐིབས་སེ་གཟི་བྱིན་བཟོད་པར་དཀའ་བའི་ཚུལ་གྱིས་
ལམ་ཐུག་བྱུང་བས་དཔའ་བརྟུལ་རྣམས་ཡབ་ཡུམ་དང་འཕྲད་པ་ལྟར་དགའ་སྤྲོ་ཚད་
མེད་ངང་ནས་མཇལ་དར་ཕུལ་ཞིང་ཡར་ཕེབས་ནས་དེ་ནུབ་ཁོང་རྣམས་ཐུགས་བདེ་
བའི་ངང་དེར་ཆིབས་སྒྲ་རྣམས་བཅད་ཅིང་གསོལ་ཟས་གྱ་ནོམ་པ་མཛད་ཅིང་རུ་ཏྲ་
བཏུལ་ཚུལ་དང་མགོ་ལག་ཤན་གྲི་སྟོང་གསུམ་འདེབས་ཤེས༔ བདུད་ཁྲོ་ནག་པོ་བཅས་
བསྟན་པས་དཔའ་ཐུལ་རྣམས་ཧ་ལས་ཏེ་མངའ་གསོལ་གཟེངས་བསྟོད་ཕུན་ཚོགས་
བྱས་ནས་ས་གྲམ་བྱ་འབྲུག་ཁ་སྤྲོད་རེ་བཏིང་ཞིང་ཆིབས་རྟ་རྣམས་ལ་ཆུ་འདུར་འབྲས་
ཆག་གང་འདོད་བྱིན་ནས་བཞུགས༔ ཕྱི་ནངས་ཉི་མ་ཤར་བ་དང་མཉམ་དེར་རྒྱལ་
མཆོག་ཡིད་བཞིན་ནོར་བུས་སྐུ་ལ་བེར་སྔོ་ནག་གསོལ་ཞིང་མེ་ལོང་རིན་ཆེན་ལྔ་ལས་
གྲུབ་པ་ལ་དར་སྣ་ཚོགས་ཀྱི་གཟུངས་ཐག་བཏགས་པ་བསྣམས་དཔའ་བརྟུལ་རྣམས་ཀྱིས་
སྤྲུལ་པའི་ལྷ་དམག་རྣམས་ཇི་ལྟར་མཁའ་ལ་འཇའ་ཚོན་རང་བྱུང་ཞིང་རང་བཞིན་མེད་
པར་མཐར་ངེས་བཟུང་བྲལ་ནས༔ བྱུང་ཡང་ནམ་མཁའ་ལས་བྱུང་ཞིང་ཐིམ་ཡང་ནམ་
མཁའ་ལ་ཐིམ་པ་ལྟར་གྱུར་ཏེ་དྲི་བཟང་མེ་ཏོག་མར་མེ་འབྲུ་སྣ་བཅས་པ་དང་༔ གཞན་
ཡང་རིན་ཆེན་ལྔ་ཡིས་གཙོས་མཚོན་འབུལ་དཔག་མེད་བཀྲ་ཤིས་པའི་ཁ་དར་གྱིས་
བཏུམས་ནས་མཚོ་ནག་གྲྭ་གསུམ་ཁར་ཕྱགས་ཕེབས་ནས་ཇི་ལྟར་བལྟམས་པ་སོགས་
ཀྱིས་ཁྲུས་མཛད་པས་ཕྱོགས་བཞི་ནས་འཇའ་འོད་ལྔ་ལྡན་དུ་མཚོ་དེ་ལ་ཟུག་པ་ཀུན་
གྱིས་གསལ་ཞིང་༔ ཡེ་ཤེས་ཀྱི་རང་སྣང་ལས་གྲུབ་པའི་དཔའ་བོ་མཁའ་འགྲོ་ཆོས་སྲུང་
དང་བཅས་པ་མཚོ་དང་གཉིས་མེད་དུ་འདྲེས་ནས་མེ་ལོང་གི་ངོས་ལ་གཟུགས་
198



གླིང་རྗེ་གེ་སར་རྒྱལ་པོའི་སྒྲུང་རུ་ཏྲའི་འཕྲུལ་རྫོང་།
བརྙན་བཞིན་གསལ་ལ་དྭངས་པ་བྱུང་བས༔ རྒྱལ་མཆོག་ཡིད་བཞིན་ནོར་བུ་དེ་ཉིད་
ཀྱིས་འབྲུ་སྣ་རྣམས་ཕྱག་ཏུ་བསྣམས་ཏེ་ཡེ་ཤེས་པའི་ལྷ་ཚོགས་རྣམས་བསྟན་བཞུགས་
རབ་གནས་ཡེ་དྷཱར་བཀྲ་ཤིས་སོགས་ ཀྱིས་མཐའ་བརྒྱན་ཏེ་བདུད་མཚོ་ལྷ་ཡི་ཞིང་
ཁམས་ལ་བསྒྱུར་ཞིང་ཁོང་གིས་དེར་ཕྱག་རྗེས་བཞག་པས་ད་ལྟའི་མི་ཚད་ལྡན་གྱི་གྲུ་
གང་པ་གཅིག་ཁྲ་ལམ་གྱིས་འབྱུང་ངོ་༔ ཁྲོ་ཐུང་དབང་གིས་རྒྱལ་པོས་མཚོ་ལ་ཕྱག་རྗེས་
ཞབས་རྗེས༔ དགའ་བདེས་རྡོ་ཕ་བོང་ལྟ་བུ་དེ་ལ་ཕྱག་རྗེསཿ འདན་མས་བྲག་ལ་མདའ་
རྗེསཿ ཨ་སྟག་གཡུ་ལྷ་ཤན་པ་གསུམ་ནས་རྡོ་ཕ་བོང་རུས་སྦལ་གྱེན་ལ་ལངས་པ་འདྲ་
བ་ཞིག་གི་ངོས་ལ་མདའ་རྗེས་དམར་གཏོར་ལ་གཙང་བཙུགས་པ་ལྟར་མཛད་ཅིང་ཕྱིན་
ཆད་གནས་སྐོར་བྱེད་པའི་རྟེན་ཡིན་གསུངས༔ ཤམ་མི ༣) དབབཀ་རྒྱག ད་ང་
ཡི་ལོ་རྒྱུས་དང་མཚོ་མཇལ་བྱེད་མི་རྣམས་མཚོ་འདི་ཡིས་འཁྲུལ་སྣང་རྐྱེན་ངན་འོད་
གསལ་དུ་ཞི མཚོ་གཡས་བསྐོར་རེ་ལ་མ་ཎི་དུང་ལྔ་རེའི་བྱིན་ནུས་ཡོད་ངེས་ཡིན
བསྐོར་བ་གཅིག་གིས་ངན་སོང་མི་འགྲོ༔ གཉིས་ཀྱིས་བདེ་ཆེན་ཞིང་ལ་བགྲོད༔ གསུམ་
གྱིས་སྐུ་གསུམ་ཞིང་ནས་ང་མཇལ༔ བཞི་ཡིས་གཞན་དོན་དཔག་མེད་སྒོ་ནས་ཆོས་སྐུ་
མ་ནོར་འགྲུབ༔ བརྒྱད་ཀྱིས་མངོན་པར་ལྔ་ཤེས་ཤིང་༔ པད་འབྱུང་རྗེ་དང་གཉིས་སུ་
མེད༔ ལུས་སྒྲིབ་སྦྱང་བའི་ཐབས་མཁས་ནི༔ འདི་ལྷག་ས་སྟེང་བྱ་ཐབས་བྲལཿ བརྒྱ་
སྟོང་ཁྲི་འབུམ་བསྐོར་བའི་མིསཿ འབྱུང་འགྱུར་ད་ལྟའི་སངས་རྒྱས་ ཀྱི༔ མངོན་ཞལ་
བལྟ་དང་ཁྱད་པར་མེད༔ ངག་སྡིག་ལྐུགས་ཀྱང་འདི་ཡིས་གྲོལཿ རིམ་གྱིས་མགྲིན་སྙན་
དྲི་ཟའམ༔ རྒྱུད་མང་སྦྲེང་བའི་སྒྲ་ལྡན་འཐོབ༔ ཡིད་སྒྲིབ་དུག་ལྔ་རང་ག་པ་ལ༔ དཔེར་
ན་དབྱར་དུས་རི་ཡི་རྩེར༔ སྨུག་པའི་གཡོག་པའི་རླུང་དང་འདྲ༔ འགྲོ་འོང་བྲལ་བའི་
རིག་པ་ལ༔ གཅེར་གྱིས་བལྟས་པས་ངོ་བོས་སྟོང་༔ ཚོལ་བའི་མཁན་པོ་ཐབས་མ་རྙེད༔
ཡོངས་སུ་གྲོལ་བའི་ཡེ་ཤེས་སྐུ༔ ཆོས་སྐུ་ཉག་ཅིག་ཐིག་ལེའི་ཀློང་༔ སངས་རྒྱས་ངོ་
199



གླིང་རྗེ་གེ་སར་རྒྱལ་པོའི་སྒྲུང་རུ་ཏྲའི་འཕྲུལ་རྫོང་།
བོ་དེ་ལ་ཐུག འདི་ལ་ཐེ་ཚོམ་མ་བྱེད་ཅིག༔ ཐ་སྙད་ཚིག་དང་དྲང་དོན་མིན༔ ངེས་དོན་
གདམས་ངག་འདི་ཡིན་པསཿ ཕྱིན་ཆད་ཨ་ཁྲོ་ཡིད་ལ་ཟུངས༔ མ་ནོར་ཁྱེད་ཐུགས་རིག་
པའི་ཀློང་༔ ཡེ་ཤེས་གབ་པའི་ཚུལ་དུ་གཏད༔ མ་འོངས་ལས་ལྡན་མདོ་སྨད་ཁམས
རིག་གསལ་སྤོབས་ལྡན་འོད་ཟེར་མིང་༔ ཡི་གེ་ཨཱཡིག་ཁྱིམ་དུ་འབྱུང་༔ ནོར་མེད་ལུང་
ཟིན་གྲུ་ཡིག་ཕྱོགསཿ དེ་ཡིས་བསྟན་པ་རྒྱས་གྱུར་ཅིང་༔ འགྲོ་དོན་རྟོགས་སངས་ཕ་མཐར་
བརྒལ༔ བར་དེར་ཐུ་ཡིག་མིང་ཅན་གྱིསཿ རཋའི་བསྟན་པ་ཐ་མར་ཚུལཿ ཅི་མི་འདོད་པ་
ཉེས་མེད་འབྱུང་༔ དེ་ཉིད་ལས་འབྲས་མ་བལྟ་ཞིག ཤེས་རབ་ཤྲཱིའི་མཚན་ཅན་དེས
ལུས་རྩ་འཆིང་བའི་སྡོམ་གྲོལ་ནས༔ ཡེ་ཤེས་དགོངས་པ་མངོན་དུ་བརྙེས༔ དེ་ཡི་དགོངས་
ཀློང་མ་ནོར་བརཿ ཁྱོད་ཀྱིས་རིག་པའི་སྣང་བ་སྦྱོར༔ དེ་ཕྱིར་ཁྱོད་ཀྱིས་གཡར་དམ་
ཟུངས 'ཝཀྐཱ་ gམཛཱ། • རྒྱལ་ མཆོག་ གིས་ བདུད་ ཡུལ་ ཆོས་
ལ་བཀོད་ནས་བདུད་རྩི་གྲོལ་བ་བཞི་ལྡན་བདུད་ཁྲོམ་རྣམས་ལ་འགྱེད་ཅིང་ལུང་བསྟན་
རྡོ་རྗེའི་བཀའ་ཡིས་ཕྱི་རབས་འབྱུང་འགྱུར་གྱི་ལུང་བཀའ་རྒྱ་ཨ་ཁྲོ་ལ་གནང་བའི་
སརྦསྟེ་སུམ་ཅུ་སོ་བཞི་པའོ༔ ག སརྒྱ།སྒྲ
200



གླིང་རྗེ་གེ་སར་རྒྱལ་པོའི་སྒྲུང་རུ་ཏྲའི་འཕྲུལ་རྫོང་།
———-
སརྒསུམ་ཅུ་སོ་ལྔ་པཿ རྒྱལ་མཆོག་གཙོས་དཔའ་བརྟུལ་
རྣམས་ཕོ་བྲང་སེང་འབྲུག་སྟག་རྩེ་ལ་ཕྱགས་ཕེབས་པ༔
དེ་ནས་གླིང་པ་སྤྱི་ཡིས་ད་རྒྱལ་མཆོག་འཁོར་བཅས་ཞག་བདུན་ཡིན་སང་
ཕྱགས་ཕེབས་ཐོན་ཨེ་ཡོང་ཟེར་ནས་རྨི་ལམ་དང་མོ་པྲ་སོགས་ལ་དཔྱད་ནས་ཡོད་
སྐབསཿ ཕྱི་ནངས་ཉི་མ་ཤར་བ་དང་ལྷན་དེར་ཇ་བསྐོལ་ནས་གསོལ་ཟས་འོ་མི་བརྒྱལ་
བའི་ངང་ནས་ཆིབས་རྟ་རྣམས་ལ་སྒ་བཞག་སྟན་བཞག་གློ་གོང་རྨེད་བསྡོམ་ཞིང་གསེར་
སྐྱེམས་བཏང་ཞིང་ཨ་ ཁྱུང་གི་སྲས་དགྲ་འདུལ་དཔའ་བོ་ཀོང་ཡུལ་ སྤྱི་ཡི་དཔོན་དུ་
བསྐོས་ཤིང་བདུད་བློན་རྣམས་དང་ཀླུ་འོད་འབར་མ་བཅས་ཆ་ཚང་ཆོས་སྒོར་བཀོད་
ནས་རྒྱལ་བློན་རྣམས་སྐུ་བཞེངས་ནས་འཁོར་གསུམ་བསྐོར་ཏེ་བྲག་ནག་སོག་པོ་ཁྲོས་
འདྲ་དེའི་འོག་ལ་རུ་ཏྲའི་མགོ་ལག་མནན་པ་མཛད་ཅིང་རྩལ་ཆེན་གྱིས་མདའ་འཕང་པ་
ལྟར་བཀྲ་སྤུངས་སེ་འོད་ཐིབས་སེ་རྫུ་འཕྲུལ་ཡིད་མགྱོགས་ཀྱིས་ཕེབས་པས་རྨ་ཆུའི་
འགྲམ་དེར་རི་ཡི་རྩེ་རུ་བྱོན་པ་ཀུན་གྱིས་མཐོང་བས༔ རྒྱལ་བློན་རྣམས་ཡིན་པར་ཤེས་
ཏེ་ལྷ་བསངས་ས་དང་བར་སྣང་ཐམས་ཅད་མོག་མོག་པོར་བཏང་ཞིང་ཆིབས་བསུས་མི་
འཛོམས་རྟ་འཛོམས་ཡོད་པ་རྣམས་མྱུར་བར་སྐར་མདའ་རྒྱུག་རྒྱུག་གིས་བཀྲ་ཤིས་པའི་
རྟེན་འབྲེལ་ཕུན་ཚོགས་དང་བཅས་ཏེ་ཕེབས་ཞུས་དང་བཅས་ལྷ་རེག་པཎ་ཙ་ལི་ཡིས་
རྒྱལ་མཆོག་གི་ཆིབས་ཁ་བླང་ཞིང་༔ དཔའ་ཐུལ་རྣམས་དང་བཅས་ཏེ་ཚང་མ་ཚུར་
གནོད་འཚེ་མེད་པར་ལྷ་ཞལ་དངོས་མཇལ་བྱུང་བ་ངོ་མཚར་ཆེ་ཟེར་ནས་སྟག་ཤར་མོ་
སྨན་བྱིས་པ་སོགས་ཐམས་ཅད་ ཀྱིས་རིང་པོ་ཆིབས་བསུས༔ ཐུང་ངུ་ཇ་ཆང་གིས་
201



གླིང་རྗེ་གེ་སར་རྒྱལ་པོའི་སྒྲུང་རུ་ཏྲའི་འཕྲུལ་རྫོང་།
བསུ་བ་དང་མ་ཟད་ལྷ་ལྕམ་སྒྲོལ་མ་ལ་ཞལ་ལྟ་མ་ལྔ་ཡིས་བསྐོར་ཞིང་དགྱེས་འཛུམ་
སྙིང་གི་ཟེའུ་འབྲུ་བཞད་པ་དང་བཅས་ཏེ་ལྷ་ཡི་བུ་མོ་དགའ་བའི་ཚལ་ན་རྒྱུ་བ་ལྟར༔
བྱོན་སྐྱེམས་ གསེར་བྱ་ནང་ཇ་འདྲེན༔ དངུལ་བྱ་ནང་གཡུ་སྐྱེམས་དང་བཅས་པ་མར་
རྟགས་འཚུབས་སེ༔ བཀྲ་ཤིས་པའི་ལྷ་རེག་དང་བཅས་ཏེ་ལེགས་པར་ཕེབས་ཞུས་ཚར་
ནས་ཆིབས་རྟ་རྣམས་རང་རང་གིས་འཁོར་གཡོགས་རྣམས་ལ་གཏད་ཅིང་དཔའ་བརྟུལ་
ཚང་མ་ཕོ་བྲང་སེང་འབྲུག་སྟག་རྩེ་རྩ་གསུམ་ཝེར་མ་འདུ་བའི་དགའ་ལྡན་གཞན་འཕྲུལ་
དབང་བྱེད་ཕྱོགས་ལས་རྣམ་པར་རྒྱལ་བའི་བར་བ་གམ་དེར་ལྷན་ཅིག་ཕྱོགས་ཕེབས་
ནས༔ བྱོན་ སྐྱེམས་ བྱ་ནག་འབབ་འབབ༔ ལྷ་རེག་ ལྷོ་སྤྲིན་འཚུབས་འཚུབསཿ ཕེབས་
དྲིལ་ཅོ་ག་འགྱུར་འགྱུར༔ གཏམ་སྙན་ཁུ་བྱུག་གྲགས་གྲགས གླུ་ལེན་དྲི་ཟའི་རྗེས་སུ་
ཕྱོགས་པ་དང་བཅས་ཏེ་རྒྱལ་དབང་གྲུབ་པའི་དབང་ཕྱུག་སེང་ཆེན་ནོར་བུ་དགྲ་འདུལ་
རྩ་གསུམ་འདུས་ཞལ་བརྟུལ་ཞུགས་སྤྱོད་པའི་ཧེ་རུ་ཀ་དེ་ཉིད་གསེར་ཁྲི་ཡིད་བཞིན་
དབང་རྒྱལ་གདོང་ལྔས་བཏེགས་པའི་སྟེང་ན་ཤར་རིའི་ལྷུན་པོའི་རྩེ་ནས་དུང་ཟླ་ཤར་བ་
ལྟར་དཔའ་བརྗིད་མཛེས་མདངས་དང་བཅས་ཏེ་བཞུགས༔ གཡས་གྲལ་ལ་དཔའ་བོ་
སྟག་གི་གདན་ཆུང་རི་མོ་འཁྱུག་གེ་དྲག་པོའི་དཔའ་རྟགས་འཆང་བའི་ཧེ་རུ་ཀ་ཆེན་པོ་
འདན་རྗེ་ཐོག་རྒོད་རབ་འབར་གཙོས་དཔའ་བརྟུལ་ལྔ་པོ་བཞུགས༔ གཡོན་གྲལ་ལ་
རབ་ཏུ་བྱེད་པའི་གཟིག་གདན་ཐིག་ལེ་ཅན་གྱི་སྟེང་ན་རྒྱ་གྲམ་སྨེ་བ་དགུ་བརྩེགས་ལ་
ལིང་ཕོ་བ་རིས་ཀྱི་གོས་ཆེན་བཏིང་བའི་སྟེང་ན༔ གྲུབ་ཆེན་ཧེ་རུ་ཀ་ཆེན་པོ་སྟག་རོང་ཁྲོ་
ཐུང་དབང་གིས་རྒྱལ་པོ་རྩལ་གཟི་བརྗིད་དང་ལྡན་པ་ཞིག་བྱས་ནས་བཞུགས༔ མདུན་
དོམ་གདན་སྟེང་ན་ལྷ་ལྕམ་འཕྲུལ་གྱི་དཔའ་མོ་ལ་ཞལ་ལྟ་མ་བཅུ་ཡིས་བསྐོར་ནས་
གསོལ་ཟས་གྱ་ནོམ་པ་རྒྱ་རུ་དཀར་ནག་འུ་ཟི་ཇ་ཡི་མཆོད་པ༔ ཟླ་ཁྲོ་ཞོ་ཡི་མཆོད་པ
གསེར་སྐྱེམས༔ གཡུ་སྐྱེམས༔ ཤིང་ཏོག་མངར་རིགས་སོགས་ལོངས་སྤྱོད་རྣམ་མང་
202



གླིང་རྗེ་གེ་སར་རྒྱལ་པོའི་སྒྲུང་རུ་ཏྲའི་འཕྲུལ་རྫོང་།
ཐོས་སྲས་དང་འགྲན་ཞིང་བདེ་སྐྱིད་ལྷ་དང་འགྲན་པ་ཞིག་བྱས་ནས་གསུང་གླེང་ཞིབ་
རྒྱས་གནང་ཞིང་རུ་ཏྲ་བཏུལ་ཚུལ་སོགས་རྒྱས་པ་ནམ་ཕྱེད་ཡོལ་ཙམ་ལ་གསུང་ཞིང་གླུ་
ལེན་སོགས་མང་བར་ཡོད་ཀྱང་ཡི་གེ་འཇིགས་ནས་འདིར་མ་བཀོད༔ དེ་ནས་ད་གླིང་
ཡུལ་མཐོང་བ་ཀུན་སྨོན་གྱི་དཔལ་བརྟུལ་རྣམས་དགོངས་པ་ཆོས་དབྱིངས་སུ་གཟིམས་
ལ་ཉེ་བས་ད་ལྟ་དགའ་བདེ་དགྱེས་ཚོར་ངང་ཞག་བདུན་ཉིན་གླིང་པ་སྤྱི་ཡིས་རྟ་རྒྱུག་
མདའ་འཕེན་ལྷ་བསངས་རྒྱག་བརྔན་ཆེན་མོ་བཏང་ཞིང་གླིང་དཀར་ལ་ནོར་འགྱེད་དང་
གཏེར་སྒྲོམ་རྣམས་འགའ་ཞིག་གུད་དུ་སྦ་ཞིང་མ་འོངས་སྙིགས་དུས་བོད་བསོད་ནམས་
ཞན་པའི་དུས་སུ་སྤྱོད་དགོས་པའི་ལོ་རྒྱུས་སོགས་བཀའ་ཡིས་ཕེབས་འོས་ གནང་༔
རྒྱལ་མཆོག་གཙོས་དཔའ་བརྟུལ་རྣམས་ཕོ་བྲང་སེང་འབྲུག་སྟག་རྩེ་ལ་ཕྱགས་ཕེབས་
པའི་སརྒསྟེ་སུམ་ཅུ་སོ་ལྔ་པའོ༔ ག སརྒྱ་རྒྱ།
203



གླིང་རྗེ་གེ་སར་རྒྱལ་པོའི་སྒྲུང་རུ་ཏྲའི་འཕྲུལ་རྫོང་།
སརྒསུམ་ཅུ་སོ་དྲུག་པཿ གླིང་དཀར་གཞིས་བྱེས་འཛོམས་ནས་ཕོ་བྲང་
སེང་འབྲུག་སྟག་རྩེ་ཕྱོགས་ལས་རྣམ་པར་རྒྱལ་བ་ཝེར་མ་འདུ་བའི་
ནང་བཅུད་ཐུགས་སྤྲོ་བཏང་ཞིང་སྨོན་ཚིག་བཀྲ་ཤིས་
དང་བཅས་པས་མཐར་ཆགས་སུ་བརྒྱན་པ
དེ་ནས་ལྷ་ལྕམ་འབྲུག་མོས་ལྡེམ་མེ་ཁྱུག་གེ་ལྷ་ཡི་བུ་མོ་དགའ་བའི་ཚལ་ན་རྒྱུ་
བ་ལྟར་ཕྱག་གཡས་པས་ཚེ་ཡི་མདའ་དར་གཡོན་པས་གསེར་གྱི་སྤོས་ཕོར་ནང་རིན་
ཆེན་སྣ་ལྔས་བཀང་བ་ཐོགས་ཏེ་སྨོན་ལམ་གྱི་གླུ་དབྱངས་དྲི་ཟའི་རྒྱུད་མང་ལ་དྲངས་ཏེ་
གསུངས་སོ༔
ཨོཾ་མ་ཎི་པདྨེ་ཧཱུཾ་ཧཱི ཨོ་དེ་ཝཱ་ཏ་རེ་སཎྜ་སིདྡྷི་ཕ་ལ་ཧོ༔ གླུ་ཨ་ལ་སྐྱེ་
མེད་འོད་གསལ་གླུ ཐ་ལ་རིག་གདང་འགགས་མེད་གླུ༔ ཡང་ཐ་ཆོས་
ཉིད་ཟད་པའི་གླུ བཅུ་དྲུག་དགའ་ གཏེར་ རིག་མའི་གླུ༔ དག་མཉམ་
བདེ་ཆེན་གསང་བའི་སྒྲ༔ སྙན་འགྱུར་འགགས་མེད་རྡོ་ རྗེའི་དབྱངས
དེ་རིང་རྩ་གསུམ་ལྷ་ལ་མཆོད༔ ས་པདྨ་འདབ་སྟོང་འཛུམ་སྟེང་ནས༔
བར་རྫས་རྟགས་བརྒྱད་ཀྱིས་རྣམ་པར་བཀྲ༔ ལོགས་སྲུང་བཞི་འབུར་
དུ་དེད་ པ་ནས༔ གནམ་ འཁོར་ ལོ་ རྩིབས་བརྒྱད་ མར་འོག་ནསཿ ཀླུ་
གཙུག་ན་རིན་ཆེན་ཕོ་བྲང་སྟེང་༔ གཙུག་ལག་སྟེང་དུ་རྒྱལ་མཚན་
204



གླིང་རྗེ་གེ་སར་རྒྱལ་པོའི་སྒྲུང་རུ་ཏྲའི་འཕྲུལ་རྫོང་།
ལྟར༔ བཞེངས་པའི་ལྷ་མཁར་མཚན་གསོལ་བ༔ ཕོ་བྲང་ཕྱོགས་ལས་
རྣམ་ཀུན་རྒྱལཿ སེང་འབྲུག་སྟག་རྩེའི་ནང་བཅུད་ནསཿ དགྲ་བླ་འདུ་
བའི་ ཕོ་ བྲང་ ཆེརཿ གཟིམ་ ཤག་ མཐོང་ བ་ ཀུན་ སྨོན་ རེད ཕྱོགས་
མཚམས་ལྕགས་རིའི་ཚུལ་དུ་ནི༔ གླིང་སྒར་ལྷ་སྡེ་ཕྱུག་མོ་ཆགས༔ རྒྱ་
གར་ཆོས་སྒོ་གོང་མ་ནསཿ གྲུབ་ཆེན་བརྒྱད་ཅུ་རྩ་བཞི་ཡིས༔ དངོས་
སྤྲུལ་གླིང་ སྡེ་ཕུ་ནུ་རྣམསཿ བཞུགས་གནས་ རྨ་ ཁོག་རྡོ་ རྗེ་གདན༔ ང་
འདྲ་ ལྷ་ལྕམ་ སྒྲོལ་མ་དཀརཿ གཡུ་ལོ་བཀོད་པའི་ཞིང་ ཁམས་ནས༔
རྒྱལ་ཡུམ་ཤེས་རབ་ཕར་ཕྱིན་ཡིན༔ མཁའ་སྤྱོད་དག་པའི་ཞིང་ཁམས་
ནསཿ ནི་གུ་བདེ་ཆེན་རྒྱལ་མོ་མཁྱེན༔ སྨོན་ལམ་འགྲུབ་པའི་དཔང་པོ་
མཛོད༔ ཆོས་དབྱིངས་ སྐྱེ་མེད་འོད་ཞིང་ནསཿ ཀུན་བཟང་ལྷ་ ཚོགས་
གསོལ་བ་འདེབསཿ གླིང་དཀར་མགོ་འཛིན་རྒྱལ་མཆོག་དང་༔ བཀའ་
བློན་འབངས་འཁོར་བཅས་པ་ལ༔ སྐུ་ཚེ་ཉི་མ་ཟླ་བར་ཕྱོགསཿ བསོད་
ནམས་ དཔལ་ འབྱོར་ ཀེ་ ལ་ཤར༔ སྙན་ གྲགས་ གདོང་ལྔའི་འཇིགས་
ཟིལ་ གྱིས༔ ཕས་རྒོལ་ བདུད་ རིགས་ ཝ་ ཚོགས་ བཅོམ༔ བསྟན་ འགྲོ་
དོན་ ཆེན་ འགྲུབ་ པར་ ཤོག༔ གྲུ་ འཛིན་ ལྔ་ ལྡན་ གཞལ་ ཡས་ ནས༔
ལོངས་སྐུ་སྤྱན་གཟིགས་ལྷ་ཚོགས་ལ༔ གསོལ་བ་འདེབས་སོ་ཐུགས་
རྗེས་གཟིགས༔ གླིང་དཀར་མགོ་འཛིན་རྒྱལ་མཆོག་དང༌༔ བཀའ་
205



གླིང་རྗེ་གེ་སར་རྒྱལ་པོའི་སྒྲུང་རུ་ཏྲའི་འཕྲུལ་རྫོང༌།
བློན་འབངས་འཁོར་བཅས་པ་ལ༔ སྐུ་ཚེ་ཉི་མ་ཟླ་བར་ཕྱོགསཿ བསོད་
ནམས་ དཔལ་ འབྱོར་ ཀེ་ལ་ཤརཿ སྙན་ གྲགས་ གདོང་ལྔའི་འཇིགས་
ཟིལ་ གྱིས༔ ཕས་རྒོལ་བདུད་ རིགས་ ཝ་ཚོགས་བཅོམ༔ བསྟན་འགྲོའི་
དོན་ཆེན་འགྲུབ་ པར་ ཤོག༔ ཟངས་མདོག་དཔལ་ གྱི་འོད་ཞིང་ནས
སྤྲུལ་སྐུ་པད་འབྱུང་ལྷ་ཚོགས་ལ༔ གསོལ་བ་འདེབས་སོ་ཐུགས་རྗེས་
གཟིགསཿ གླིང་ དཀར་ མགོ་ འཛིན་ རྒྱལ་ མཆོག་ དང་ བཀའ་ བློན་
འབངས་ འཁོར་ བཅས་ པ་ ལཿ སྐུ་ ཚེ་ ཉི་ མ་ ཟླ་ བར་ ཕྱོགས བསོད་
ནམས་ དཔལ་འབྱོར་ཀེ་ལ་ཤར༔ སྙན་ གྲགས་ གདོང་ལྔའི་འཇིགས་
ཟིལ་ གྱིས༔ ཕས་རྒོལ་བདུད་རིགས་ཝ་ཚོགས་བཅོམ༔ བསྟན་འགྲོའི་
དོན་ ཆེན་ འགྲུབ་ པར་ ཤོག མཁའ་ སྤྱོད་ གཡུ་ ལོ་ བཀོད་ ཞིང་ ནས༔
ཡུམ་ མཆོག་ཏཱ་རེ་མྱུར་མ་དཔལ༔ གསོལ་ བ་ འདེབས་ སོ་ ཐུགས་
རྗེས་ གཟིགས གླིང་དཀར་མགོ་ འཛིན་ རྒྱལ་མཆོག་དང་༔ བཀའ་
བློན་འབངས་འཁོར་བཅས་པ་ལཿ སྐུ་ཚེ་ཉི་མ་ཟླ་བར་ཕྱོགསཿ བསོད་
ནམས་དཔལ་ འབྱོར་ ཀེ་ལ་ཤརཿ སྙན་ གྲགས་ གདོང་ལྔའི་འཇིགས་
ཟིལ་གྱིས༔ ཕས་རྒོལ་བདུད་རིགས་ ཝ་ཚོགས་བཅོམ༔ བསྟན་འགྲོའི་
དོན་ཆེན་འགྲུབ་པར་ཤོག༔ ཤར་ནས་རྡོ་ རྗེ་ སེམས་དཔའ་དང་༔ ལྷོ་
ནས་རིན་ཆེན་འབྱུང་ལྡན་དང་༔ ནུབ་ནས་སྣང་བ་མཐའ་ཡས་དང་༔
206



གླིང་རྗེ་གེ་སར་རྒྱལ་པོའི་སྒྲུང་རུ་ཏྲའི་འཕྲུལ་རྫོང་། །
བྱང་ནས་དོན་ཡོད་གྲུབ་ པ་ དང་༔ དབུས་ནས་རྣམ་ པར་ སྣང་མཛད་
བཅས༔ ལྷ་ ལྕམ་ སྨན་ གྱིས་ གསོལ་ བ་ འདེབས༔ གླིང་ དཀར་ མགོ་
འཛིན་རྒྱལ་མཆོག་དང་༔ བཀའ་བློན་འབངས་འཁོར་བཅས་པ་ལཿ སྐུ་
ཚེ་ཉི་མ་ཟླ་བར་ཕྱོགསཿ བསོད་ནམས་དཔལ་འབྱོར་ཀེ་ལ་ཤརཿ སྙན་
གྲགས་ གདོང་ ལྔའི་ འཇིགས་ཟིལ་གྱིས༔ ཕས་ རྒོལ་ བདུད་ རིགས་ ཝ་
ཚོགས་བཅོམ༔ བསྟན་འགྲོའི་དོན་ཆེན་འགྲུབ་པར་ཤོག སུམ་ཅུ་རྩ་
གསུམ་ལྷ་གནས་ནས༔ དུར་ཁྲོད་གནས་ཉུལ་ མཁའ་ འགྲོའི་ ཚོགས༔
ཁྱད་པར་ཤ་ཟ་ཁ་མོ་ཆེ༔ འཁོར་དུ་མཁའ་འགྲོ་འབུམ་གྱིས་བསྐོར༔
གསོལ་བ་འདེབས་སོ་ཐུགས་རྗེས་གཟིགས༔ གླིང་དཀར་བསམ་པའི་
དོན་འགྲུབ་ཅིང་༔ སྐུ་ཚེའི་རྒྱལ་མཚན་འཛུགས་བརྟན་ཤོག༔ ཁྲག་ཞག་
རྦ་ ཀློང་ འཁྲུགས་ སྟེང་ ནསཿ བྷན་ དྷ་ འབར་ བའི་ གཞལ་ ཡས་ ནས༔
གནམ་ལྕགས་ཨུར་མོས་གཟེར་བཏབ་ཅིང་༔ ཐོད་མཁར་གྲུ་གསུམ་ཕོ་
བྲང་ནས༔ བཀའ་སྲུང་མ་མགོན་ལྕམ་དྲལ་ལ༔ འཁོར་དུ་ཕོ་ཉ་འབུམ་
གྱིས་བསྐོར༔ ལྷ་ལྕམ་སྒྲོལ་མས་དེ་རིང་འབོད༔ ཕྲིན་ལས་སྡོང་གྲོགས་
མ་ཞན་ཅིག གླིང་དཀར་གངས་ཀྱི་ས་འཛིན་དབུས༔ རྒྱལ་བློན་ཕུ་ནུ་
སེང་ གེའི་ ཚོགས༔ དཔའ་ རྩལ་ གཡུ་ རལ་ རྒྱས་ གྱུར་ ཏེ༔ ལུང་རྟོགས་
སིང་ཧ་ན་དཱའི་སྒྲས༔ རྟག་ཆད་ཡོད་མེད་བདུད་སྡེའི་ཚོགས༔ དབུ་
207



གླིང་རྗེ་གེ་སར་རྒྱལ་པོའི་སྒྲུང་རུ་ཏྲའི་འཕྲུལ་རྫོང་།
ཕྱག་རྫོགས་པའི་འཇིགས་ཟིལ་གྱིསཿ དབང་མེད་བྲན་དུ་བཀོལ་ནས་ཀྱང་༔
གསེར་རིར་བསྟེན་བཅས་འདབ་ཆགས་བཞིན༔ ཡང་དག་ཆོས་ཀྱི་བདུད་
རྩི་ འཐུང་༔ འཛད་མེད་ལོངས་སུ་སྤྱོད་གྱུར་ཅིག༔ བླ་མ་ཡི་དམ་མཁའ་
འགྲོ་དང་༔ ཆོས་ སྐྱོང་སྲུང་མའི་བདེན་སྟོབས་ ཀྱིསཿ གླིང་དྲུག་རྨ་ཡུལ་
གཡང་ར་ནས༔ སེང་འབྲུག་སྟག་རྩེའི་སྐུ་མཁར་ནས༔ བོད་ཁ་བ་ཅན་གྱི་
ལྷ་སྐལ་ཏེ༔ ནག་པོ་བདུད་ཀྱི་གཉའ་གནོན་ཆེ༔ སེར་པོ་ཧོར་གྱི་གཤེད་མ་
དང་༔ རྒྱ་བོད་གཉིས་ཀྱི་ནོར་བདག་ལ༔ འཛམ་གླིང་སེང་ཆེན་དགྲ་འདུལ་
རྩལ༔ གོང་མ་ལྷ་ནས་ཆེད་དུ་བསྐོས༔ བསྐོས་མི་ཨོ་རྒྱན་པད་འབྱུང་ཡིན༔
བསྐོས་པའི་མི་དེ་བསྐོས་པ་འདྲ༔ བཙུགས་པའི་རྐང་འཐུང་སྐྱེས་པ་འདྲ
སྐུ་ཚེའི་རྒྱལ་མཚན་རྟག་བརྟན་ཤོག༔ འགྲོ་ཁམས་བདེ་སྐྱིད་འབྱུང་བར་
ཤོག ཆོས་ཐེག་དགུའི་བསྟན་པ་དར་བར་ཤོག༔ བདུད་ནག་པོའི་མིང་
ཡང་མེད་པར་ཤོག༔ དེ་སྔ་སེང་ཆེན་ལྷ་བུ་ཡིས༔ སེང་ལྕམ་ཤེས་རབ་སྦྱོར་
དང་ཚུན༔ ས་མདོའི་རྫོང་ཆེན་བཅོ་བརྒྱད་དང་༔ བདུད་རིགས་ལོག་ལྟའི་
ཚོགས་བཅས་ཀྱིས༔ སངས་རྒྱས་བསྟན་པ་ལ་གནོད་ཅིང་༔ སྐྱེ་འགྲོ་བདེ་
ལ་མ་འགོད་ནས༔ སྐུ་ཚེ་དམག་ལ་བྱོན་བྱོན་དེས༔ བདེ་བ་སྐད་ཅིག་ཙམ་
མ་བྱུང་༔ ད་ནི་འགྲོ་དོན་འགྲུབ་ལེ་ཡིན༔ དེ་ནས་བཟུང་སྟེ་བྱང་ཆུབ་བར༔
ཇག་ཟེར་བའི་ཕྱི་དགྲ་ཚུར་ཆས་དང་༔ དམག་ཟེར་ནས་ཕར་བྱོན་མེད་
208



གླིང་རྗེ་གེ་སར་རྒྱལ་པོའི་སྒྲུང་རུ་ཏྲའི་འཕྲུལ་རྫོང་།
པར་ཤོག༔ ལྷ་ཆེན་ཚངས་པ་དཀར་པོ་དང་ ༔ གཉན་ཆེན་སྐུ་ལྷ་གེ་མཛོ་
དང་ ཀླུ་རྗེ་གཙུག་ན་ནོར་བུ་ཐོགས༔ ཕུ་བོ་དུང་སྐྱོང་དཀར་པོ་དང་༔ ནུ་
བོ་ཀླུ་སྦྲུལ་དབུ་ཅན་དང་༔ དགྲ་བླའི་ གཉན་སྟག་དམར་པོ་ཡིསཿ གླིང་
དཀར་བཞུགས་སྐྱིད་འོང་བར་ཤོག༔ མ་ནེ་ནེ་གནམ་སྨན་དཀར་མོ་དང་
རིགས་ལྔའི་མཁའ་འགྲོ་སྡེ་ལྔ་ཡིསཿ གླིང་དཀར་བཞུགས་སྐྱིད་འོང་བར་
ཤོག༔ དགྲ་བླ་དགུ་ཁྲི་དགུ་འབུམ་དང་ ཝེར་མ་སུམ་བརྒྱ་དྲུག་ཅུ་ཡིས༔
གླིང་དཀར་བཞུགས་སྐྱིད་འོང་བར་ཤོག༔ སངས་རྒྱས་བསྟན་བཟང་དར་
རྒྱས་ཞིང་༔ སེམས་ཅན་བདེ་སྐྱིད་འབྱུང་བར་ཤོག༔ ཨོཾ་མ་ཎི་པདྨེ་ཧཱུྃ་ཧི༔
ཨོཾ་མ་ཎི་པདྨེ་ཧཱུྃ་ཧི༔ ཨོཾ་མ་ཎི་པདྨེ་ཧཱུྃ་ཧི ་
ཞེས་སྨོན་ཚིག་ གིས་གླུ་དེ་ལྟར་མཇུག་རྫོགས་པ་དང་མཉམ་དེར༔ གླིང་དཀར་
ཐམས་ཅད་འོ་ལགས་སོ་དེ་ལྟར་གྱུར་ཅིག་གསུངས་ནས་རང་རང་གིས་བཀྲ་ཤིས་སྨོན་
ལམ་ལྷང་ལྷང་བརྗོད་ཅིང་ཕྱག་གིས་མེ་ཏོག་ཐར་ཐརཿ སྤྱན་གྱིས་བསྐྱེད་རིམ་བཀྲ་
ཆེམས་ཆེམས༔ བག་གྲོ་བྱིན་ཆགས་ཀྱིས་ཇ་ཆང་ཤ་ཐུད་མར་གྱི་རྒྱ་རུ་གཙོས་གྱ་ནོམ་པ་
མཛད་ནས་ལེགས་པར་བཞུགས་སོ༔ གླིང་དཀར་གཞིས་བྱེས་འཛོམས་ནས་ཕོ་བྲང་
སེང་འབྲུག་སྟག་རྩེ་ཕྱོགས་ལས་རྣམ་པརརྒྱལ་བ་ཝེར་མ་འདུ་བའི་ནང་བཅུད་ཐུགས་སྤོ་
བཏང་ཞིང་སྨོན་ཚིག་བཀྲ་ཤིས་དང་བཅས་པས་མཐར་ཆགས་སུ་བརྒྱན་པའི་སརྒསྟེ་སུམ་
ཅུ་དྲུག་པའོ༔ གངསརྒྱརྒྱ༔ ] ཙནྡ]ཀླགྷ#fགླབྷ། མི། ལྡmཧཱུཾཛ]བྷ།
209



གླིང་རྗེ་གེ་སར་རྒྱལ་པོའི་སྒྲུང་རུ་ཏྲའི་འཕྲུལ་རྫོང་།
སརྒསུམ་ཅུ་སོ་བདུན་པ༔ གྲོགས་སླས་ཉིད་ལ་ལག་པས་རླུང་
གི་རྟ་ལ་བསྐྱོན་ཏེ་ལེགས་པར་གཏན་ལ་ཕབ་པ༔
དེ་ ལྟར་ རིགས་གསུམ་རྣམ་རོལ་སེང་ཆེན་རྗེ༔ དགའ་ལྡན་ལྷ་
ནས་ཡུམ་མཆོག་འགོག་མོའི་ལྷུམས༔ ཤཱཀྱའི་གཙོ་བོ་དོན་ཀུན་གྲུབ་པ་
དེ༔ སྒྱུ་འཕྲུལ་ལྷ་མོའི་མངལ་དུ་བལྟམས་པ་ལྟརཿ ཡེ་ནས་གདོད་མའི་
མགོན་པོ་བྱང་ཆུབ་ཀྱང་༔ ཤར་རིའི་རྩེ་ནས་འོད་སྟོང་ཆས་པ་བཞིན༔
ཡེ་ཤེས་འོད་སྐུར་སྤྲུལ་པའི་ཚུལ་བཏོན་པ༔ སངས་རྒྱས་སྟོང་གི་ཐུགས་
ཀྱི་སྲས་མཆོག་ རྗེ༔ ལྷ་བུ་དམ་པ་ཏོག་དཀར་ གྱུར་ པ་ན༔ རྒྱལ་ཀུན་
མཁྱེན་རྩེའི་ཡེ་ཤེས་གཅིག་བསྡུས་པ༔ འོ་མའི་མཚོ་ལས་མཚར་སྡུག་ཨུ་
དུམ་ཝཱར༔ དགའ་མའི་ཚུལ་དུ་བལྟམས་པའི་མཚོ་སྐྱེས་རྗེས ཁྱེད་ཉིད་
མི་མཇེད་འཇིག་རྟེན་བཀོད་པའི་ཞིང་༔ ནག་ཕྱོགས་བདུད་རིགས་རྟག་
ཆད་ དབུ་ མར་ རློག༔ ལུང་ རིགས་བྱེ་བའི་ ཚ་ ཟེར་འབུམ་ གྱི་གཟིས༔
ནག་ཕྱོགས་མུན་པའི་དཔྱིས་འབྱིན་སྐྱེངས་བཅུག་ནས༔ ཆོས་སྐུའི་སྤྲུལ་
བསྒྱུར་སྐྱེས་མཆོག་མདའ་གཞུ་ཅན༔ ལོངས་སྐུའི་རོལ་གར་ཅང་ཤེས་
རླུང་ རྩལ་ཅན༔ ཐབས་ཤེས་ངང་ནས་ ཕྱོགས་ ཀུན་ བདུད་ རིགས་



གླིང་རྗེ་གེ་སར་རྒྱལ་པོའི་སྒྲུང་རུ་ཏྲའི་འཕྲུལ་རྫོང་།
ཚོགས༔ བཏུལ་ཕྱིར་ཁྱོད་ཉིད་སྤྲུལ་སྐུར་བཞེངས་དགོས་ཞེསཿ བཀའ་
ཡི་ གསེར་ གྱི་ ཉག་ ཐག་ མ་ གཅོད་ནསཿ འཇམ་ དཔལ་ དབྱངས་ ཀྱི་
མཚན་རབ་བརྗོད་པ་ལསཿ བྱམས་པའི་གོ་ཆ་ཆས་པ་སྟེ༔ སྙིང་རྗེ་ཡི་ནི་
ཡ་ལད་བགོས༔ ཤེས་རབ་རལ་གྲི་མདའ་གཞུ་ཐོགས༔ ཉོན་མོངས་མི་
ཤེས་ གཡུལ་ངོ་སེལ༔ དཔའ་བོ་བདུད་དགྲ་བདུད་འདུལ་བ༔ བདུད་
བཞིའི་ འཇིགས་ པ་ སེལ་ བར་ བྱེད༔ ཅེས་ པའི་ ལུང་ ཚིག་ རྡོ་ རྗེའི་ སྒྱུ་
འཕྲུལ་དྲརཿ བསྔགས་པའི་སེང་ཆེན་ནོར་བུ་དགྲ་འདུལ་རྩལ༔ འགྲན་
པ་སྐྱེས་མཆོག་དགོས་འབྱུང་འཁོར་བཅས་ཀྱིས༔ མཛད་ཕྲིན་མ་དྲོས་ཆུ་
གཏེར་ཟབ་པ་ལསཿ སྔོན་ནས་སྦྱངས་པའི་ལས་ཅན་འཕྲོ་སད་པས༔
ཚོགས་ཞིང་དུས་ལ་བབས་པའི་རྟེན་འབྲེལ་གྱིས༔ འབྲས་བུ་མ་བཅོས་
རིག་པའི་ཡེ་ཀློང་ནས༔ རང་ཤར་ཆོས་ཉིད་སོར་རྟོག་འདི་བྱུང་ངོ་༔ སྐྱེ་
འདིར་བསླབ་པའི་མཁྱེན་རབ་ན་ཕྲ་ཞིང་༔ ལུང་རིགས་བལྟ་བའི་འདྲེན་
བྱེད་ དཀྱུས་ ཐུང་ ཡང་༔ ལུང་ ལས་ མ་ འོངས་ པ་ ཡི་རྟོགས་ པ་ འདིས༔
སེམས་ཉིད་རིག་པའི་ཀློང་ནས་སྣང་སྲིད་ཀུན༔ ཡེ་ནས་དཔེ་ཆར་ཤར་
འདི་ ཨ་ ལ་ ལ སྒྲུང་ སོགས་ དཔེ་ ཚན་ གཞན་ ལ་ མ་ བལྟོས་ ཤིང་༔
མཁས་པའི་ངག་ལས་བདག་རྣས་མ་ཚོར་ཡང་༔ གེ་སར་སྐྱེས་བུ་དོན་
ཀུན་འགྲུབ་པ་དེས མི་ལོ་བཅུ་གཉིས་གོང་ནས་ཞལ་གཟིགས་ཤིང་
21 1



གླིང་རྗེ་གེ་སར་རྒྱལ་པོའི་སྒྲུང་རུ་ཏྲའི་འཕྲུལ་རྫོང་།
རྟེན་འབྲེལ་ཕུན་ཚོགས་དུས་མ་བྱུང་རྐྱེན་གྱིས༔ སྔོན་གནས་རྗེས་དྲན་
བརྡ་ཡིས་ནན་བསྐུལ་ལས༔ ལོ་ནི་བཅུ་གསུམ་བར་དུ་གསང་རྒྱ་བསྡམ༔
སླར་ཡང་རང་ལོ་ཉེར་ལྔ་ཆུ་ལུག་ལོརཿ ལས་ཅན་ཁྱོད་ཉིད་ཁྲོ་རྒྱལ་རྟ་
མགྲིན་གྱིས༔ ཐུགས་ སྤྲུལ་རྟགས་མཚན་ཨ་ ཁྲོའི་ ཡང་ སྲིད་ཉིད༔ ཨ
ཡིག་ཁྱིམ་དུ་ནོར་མེད་ལུང་གིས་ཟིན༔ ཡ་མཚན་ཅན་ཁྱོད་འགྲོ་དོན་
དུས་བབས་ཞེས༔ ཡང་ཡང་རྡོ་རྗེའི་གསུང་གིས་བསྔགས་བརྗོད་ལས
ས་གའི་ཚེས་བདུན་ནས་བཟུང་ཉ་ཡི་བར༔ དག་པར་སྤྲང་སྨྱོན་འོད་
ཟེར་རྒྱ་མཚོས་ཕབ༔ དགེ་བས་འགྲོ་ཁམས་རིགས་གསུམ་མགོན་དེ་ཡི༔
གོ་འཕང་མཆོག་ལ་ཚེ་འདིར་ཕྱིན་གྱུར་ཅིག༔ ཨོཾ་མ་ཎི་པདྨེ་ཧཱུྃ་ཧི༔
ཁོ་བོ་མདོ་སྨད་པ་ཇོ་ཡུལ་བའི་ནིལ་རའི་མར་གཤམ་ཚ་དུས་ཞེས་འབོད་པའི་ཡི་
གེ་ཨཱཡིག་ཁྱིམ་དུ་སྲེད་ལེན་བཞེས་པ་མདོ་སྨད་འོད་ཟེར་ནས་དབྱིངས་ཀྱི་བརྡ་རིས་
ལྟར་བཅོས་ ལྷད་མེད་པར་ དག་ པར་ དགོང་དབེན་ གྲོགས་སླས་ ཉིད་ལ་ལག་པས་
རླུང་གི་རྟ་ལ་བསྐྱོན་ཏེ་ལེགས་པར་གཏན་ལ་ཕབ་པའི་སརྒསྟེ་སུམ་ཅུ་སོ་བདུན་པ་
རྫོགས་སོ༔ གམསརྒྱགྱི༔
ཏཋསྐུ། །མཀྵདོl /ཛདིརྒྱསཿ བཤྲཀླ༔ ཨརྒྱགྱ༔ ཁམanlའགྒgig
m ynu1 ཆོས་འདིའི་ལུང་བྱང་སྔོན་ནས་ཟིན་མོད་ཀྱང་༔
བར་སྐབས་འདུ་གསུམ་དབང་དུ་ཤོར་དེའི་མཐུས༔ བརྡ་བྱང་མ་ནོར་
སྙིང་ལ་ གབ་པའི་ཕྱིར༔ སླར་ཡང་མདོ་སྨད་གནས་ཆེན་ཉེར་ལྔའི་
212



གླིང་རྗེ་གེ་སར་རྒྱལ་པོའི་སྒྲུང་རུ་ཏྲའི་འཕྲུལ་རྫོང་།
གཙོསཿ འབུར་མོ་གཏེར་རྫོང་རིག་འཛིན་གསང་ཕུག་ཏུ སྒྲུབ་པ་ཞིག་
བདུན་བྱས་པའི་ནུབ༔ རྒྱ་མཚོ་ཆེན་པོ་འཁྱིལ་ཀློང་ནས༔ མི་དམར་དྲག་
ཏུ་ཁྲོས་པ་ཞིག༔ གཅེར་བུ་རྒྱན་མེད་ལག་གཉིས་ཀྱིསཿ སྙིང་བྱང་ཤོག་
སེར་མཛུབ་གང་ལཿ མཁའ་འགྲོའི་བརྡ་རིས་གསལ་བ་ཞིག བདག་
ལ་གཏད་ཅིང་འདི་ལྟར་བརྗོད༔ ཨོ་ རྒྱན་པདྨ་ཧེ་རུ་ཀས མི་འགྱུར་
བཀའ་རྟགས་ ཕྱག་ རྒྱས་བཏབ༔ མི་ཤིགས་ཐིག་ལེའི་ སྒྲོམ་དུ་ སྦས༔
སླར་ཡང་པདྨའི་ཕོ་ཉ་ཁྱེད༔ བརྟུལ་ཞུགས་བྱེད་པོ་ཧེ་རུ་ཀའི༔ དཔའ་
བོ་ཆེན་པོ་སེང་ཆེན་རྗེ༔ ནོར་བུ་དགྲ་འདུལ་རྩལ་ཉིད་ ཀྱིས༔ རུ་ཏྲའི་
འཕྲུལ་རྫོང་ཕབ་པའི་ཚེ༔ ཡང་བྱང་འོད་གསལ་སྙིང་པོ་འདི༔ མི་ནུབ་
བཀའ་རྒྱ་ཕྱག་རྒྱས་བཏབ༔ ཧེ་རུ་ཀ་ དཔའ་ཤྱ་ཧཱུྃ༔ ཁྲག་ འཐུང་ སྟག་
རོང་ཁྲོ་རྒྱལ་གྱིས༔ དགོངས་ཀློང་མ་ནོར་ མ་ འཆོལ་ བར༔ མི་བརྗེད་
ཤེས་རབ་གཟུངས་ཀྱིས་ཟུངས༔ ཞེས་པའི་བརྡ་བྱང་ཐུགས་ལ་གཏད༔
སླར་ཡང་སྟོབས་ལྡན་འཇིགས་མེད་དེས༔ ཟབ་མྱུར་ཐིག་གིས་དབྱིངས་
ལ་བཏབ༔ དབྱིངས་ཕྱུག་མཚོ་རྒྱལ་ཐུགས་ལ་གབ དེ་ཡིས་བདག་ལ་
ཆེད་དུ་གདམས༔ དྲག་རྩལ་ཆོས་སྐྱོང་རྒྱ་ཡིས་བཏབ༔ ལོ་ནི་བརྒྱ་དང་
བཅུ་ གཉིས་ བར༔ བདག་ གིས་ སྲུང་ ཞིང་ མེལ་ རྩེ་ བྱསཿ མ་ འོངས་
སྙིགས་མ་བདོ་བའི་ཚེ༔ མདོ་སྨད་ཚ་ཡི་ཡུལ་ཉིད་ན༔ རཥ་མི་ཞེས་
213



-
-
--
-
གླིང་རྗེ་གེ་སར་རྒྱལ་པོའི་སྒྲུང་རུ་ཏྲའི་འཕྲུལ་རྫོང་།
བྱ་ས་ལུག་པ༔ ཡི་གེ་ཨཱཡིག་ཁྱིམ་འབྱུང་ཚེ༔ ཁྱེད་ཀྱིས་མ་ནོར་ཕྱག་ཏུ་
སྤྲོད༔ ཅེས་པའི་ལུང་གིས་བསྔགས་བརྗོད་ལྟརཿ ད་ནི་ཁྱེད་ལ་གཏད་
འཚལ་ བས༔ བརྟུལ་ ཞུགས་ བྱེད་ པའི་ ཚུལ་ འདི་ ཉིད༔ རྒྱལ་ ཁམས་
ཡོངས་ལ་བསྒྲགས་པར་གྱིས༔ མིག་རྣས་མཐོང་ཚོར་མངོན་འཚང་རྒྱ
འབྲི་ཀློག་ཉན་བཤད་སུས་བྱེད་པཿ ཚེ་འདིར་རིག་འཛིན་གྲལ་དུ་འཁོད༔
བར་ཆད་ཞི་ཞིང་ཚེ་བསོད་རྒྱས༔ དག་ པར་ ཚར་ཅིག་ཀློག་གྱུར་ན༔
རིགས་གསུམ་གྲངས་བསྙེན་དུང་ལྔ་ཡོད༔ ཡིད་གཉིས་ཐེ་ལ་ཚོམ་པ་
རྣམས༔ བདུད་དང་ རུ་ཏྲའི་སྐྱེ་སྲིད་ ཡིན༔ ཆོས་ འདིར་ དད་ཅིང་ལྷུར་
ལེན་པ༔ སྐལ་བཟང་འོད་གསལ་ལྷ་ལས་ཆད༔ དེ་ཕྱིར་རྒྱུ་མཚན་ངེས་
པར་གྱིས༔ འགྲོ་དོན་དཔག་མེད་བྱེད་པར་སྨོན༔ འཁོར་འདས་གཅིག་
ཏུ་མ་གྱུར་པར༔ དེ་སྲིད་ལུང་འདི་མ་རྫོགས་སོ༔
#༡ཝཱཀད།ཛདམསྶཤ། ། མཚམ།རྒྱ་རྒྱ༔ ཟབ་ སྤྱི༔ མི་
ནུབ་རྒྱུད༔ ཁ་ཐཾ༔ གུ་ཧྱ༔ བརྡ་ཐམ མན་ལ་སྟམ ཟེར་ནས་མི་སྣང་བར་གྱུར་རོ༔ དེ་
ཡི་རྗེས་སུ་བདག་འདྲ་རིག་པ་འཛིན་པ་འོད་ཟེར་རྒྱུ་མཚོ་ཞག་བཅོ་ལྔ་ས་ག་ཟླ་བའི་
ཚེས་བཅུ་ཉིན་ཚོགས་ཀྱི་འཁོར་ལོ་རྒྱ་ཆེན་པོ་བསྐོར་བའི་དུས་སྔར་བསྒྱུར་མ་ནུས་པ་
རྣམས་དག་པར་བསྒྱུར་བ་འདི་ཉིད༔ མཁས་འདོད་གྲགས་འདོད་བཀུར་སྟི་བྱེད་འདོད་
རེ་དོགས་གཉིས་འཛིན་གྱི་སྙིགས་དུས་ཀྱི་རྟོག་གེ་ཁ་ལྟ་ཟོག་པོ་བསླུ་བྲིད་ཉམ་ཆོས་རང་
འདོད་འཇིག་རྟེན་མཐུན་འཇུག་གི་གཏམ་དཔེ་སོགས་ཀྱིས་མ་བརྒྱན་ཞིང་རང་བྱུང་
214



གླིང་རྗེ་གེ་སར་རྒྱལ་པོའི་སྒྲུང་རུ་ཏྲའི་འཕྲུལ་རྫོང་།
ཡེ་ཤེས་ཀྱི་ཀློང་ནས་རང་ཤར་བ་གསང་ཆེན་ངེས་པའི་ཡང་བྱང་རུ་ཏྲའི་འཕྲུལ་རྫོང་
འཛམ་གླིང་སེང་ཆེན་དགྲ་འདུལ་རྩལ་དང་ བརྟུལ་ཞུགས་བྱེད་པོའི་ཧེ་རུ་ཀ་སྟག་
རོང་ཁྲོ་རྒྱལ་ཟིལ་གནོན་ཁྲག་འཐུང་དགྱེས་པའི་རྡོ་རྗེ་སོགས་རྨ་ཁོག་བསྐྱང་བའི་
དུང་གི་སྐྱེས་ཆེན་རྣམས་ཀྱིས་ནན་ཆེར་འབད་བསྐུལ་དང་༔ སྔོན་གནས་རྗེས་དྲན་
གྱི་བརྡ་བྱང་ཡང་ཡང་བསྟན་པ་ལ་བརྟེན་ནས་ སྙིགས་དུས་ཀྱི་རྒུད་ པ་ གསོ་བའི་
སྐལ་བཟང་དང་པོའི་དཔལ་ལ་འདྲེན་ཕྱིར་བྲིས་པ་འདིས་ཀྱང་རྩལོག་སྦྱོར་སྲིད་འཆི་
གིས་ཁ་ལྟས་ཁ་ཚར་བྱེད་པ་བྱུང་ན་དྲང་སྲོང་ཁྱབ་འཇུག་ནག་པོས་སྙིང་ཁྲག་གསོལ་
ཅིག༔ གརྨ་རྒྱགྱི༔ སྐུ་གསུང་ཐུགས་ཀྱིས་རྒྱ༔ ས་མ་ཡ༔ རྒྱ༔རྒྱ༔རྒྱ༔
215



དཔེ་སྒྲིག་འགན་འཁུར་བ།
མདུན་ཤོག་འཆར་འགོད་པ།
དག་སྒྲིག་པ། སྨོན་ལམ།
དབྱངས་ཅན་ལྷ་མོ།
ཀརྨ་མཁའ་ཁྱབ།
གླིང་རྗེ་གེ་སར་རྒྱལ་པོའི་སྒྲུང་ལས་རུ་ཏྲའི་འཕྲུལ་རྫོང་།
སི་ཁྲོན་ཞིང་ཆེན་གེ་སར་ཞིབ་འཇུག་གཞུང་ལས་ཁང་དང་།
གསེར་རྟ་རྫོང་གེ་སར་ཞིབ་འཇུག་ལས་ཁང་གིས་ལེགས་སྒྲིག་བྱས།
སི་ཁྲོན་དཔེ་སྐྲུན་ཚོགས་པ།
སི་ཁྲོན་མི་རིགས་དཔེ་སྐྲུན་ཁང་གིས་པར་དུ་བསྐྲུན།
སི་ཁྲོན་རྩ་ཕྲམ་པར་འདེབས་འགན་འཁྲི་ཚད་ཡོད་ཀུང་སིས་དཔར།
༢༠༠༦ལོའི་ཟླ༡ པར་པར་གཞི་དང་པོ་བསྒྲིགས།
༢༠༠༦ལོའི་ཟླ༡ པར་པར་ཐེངས་དང་པོ་དཔར། །
པར་གྲངས། ༠༠༠༡~ ༢༠༠༠
དཔེ་རྟགས། ISBN 7-5409-3236-8/I•471
དཔེ་རིན་སྒོར། ༡༡.༠༠
